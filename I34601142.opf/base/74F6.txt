༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG24817
ImageGroup:
ISBN:
11KG24819
n/a
LCCN:
n/a
Title:
བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
bod rig pa'i gnad gzhi zhib 'jug sbas don gsal byed/
to-be-supplied
Author:
|to-be-supplied
Descriptor:
Original Publication:
Place:
Publisher:
n/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA.



ད་གཞི་ཞིང་འདུ། བ་དོན་། དལ་བྱེད།
༄༅། །བོད་རིག་པའི་གནད་གཞི་ཞིབ་འཇུག་
སྦས་དོན་གསལ་བྱེད། །
སྙན་བཟང་པ་དགེ་འདུན་གྱིས་བརྩམས།
1 SBN 978-7 - 1 05-13822-7
= མི་རིགས་དཔེ་སྐྲུན་ཁང༌།
9 7 87 10 5138227>
མི་རིགས་དཔེ་སྐྲུན་ཁང་།
༼EB： 28.00 TU



༄༅། །བོད་རིག་པའི་གནད་གཞི་ཞིབ་འཇུག་
སྦས་དོན་གསལ་བྱེད། །
སྙན་བཟང་པ་དགེ་འདུན་གྱིས་བརྩམས།
མི་རིགས་དཔེ་སྐྲུན་ཁང་།



གླེང་གཞི།
བདག་གིས་ལོ་ངོ་ཉི་ཤུ་ལྷག་རིང་གཙོ་བོ་སློབ་ཁྲིད་ཀྱི་དགོས་མཁོར་
དམིགས་ནས། ནང་དོན་རིག་པ་དང་། ཚད་མ་རིག་པ་གཉིས་བརྗོད་སྙིང་དུ་
བཟུང་སྟེ། བོད་ཀྱི་སློབ་གསོ་དང་། དམངས་སྲོལ། ལོ་རྒྱུས། མི་སྣ་བཅས་ལ་
ཞིབ་འཇུག་བྱས་པའི་འབྲས་བུ་རྣམས་འདིར་ཕྱོགས་གཅིག་ཏུ་བསྒྲིགས་ཏེ་
བཀོད་ཡོད། །
དམིགས་ཡུལ་ནི། རང་གིས་ལོ་ངོ་དུ་མའི་རིང་བྲིས་པའི་དཔྱད་རྩོམ་
དེ་དག་ཁ་འཐོར་དུ་མི་འགྲོ་བ་དང༌། སློབ་ཁྲིད་ཀྱི་གོ་རིམ་ཁྲོད་སྔོན་གྱི་ཞིབ་
འཇུག་གི་འབྲས་བུ་ལ་དྲན་གསོ་དང་། སློབ་མས་ཟུར་བལྟ་དགོས་ཚེ་འཚོལ་
བདེ་བ་དང་། ཁོང་ཚོར་གཞུང་དོན་གྱི་གོ་བ་ལེན་སྟངས་དང༌། ཞིབ་འཇུག་
གི་ཐབས་ལམ་ཆ་ནས་ཉམས་མྱོང་བརྗེ་རེས་སྒོས་སློབ་མའི་རིག་གཞུང་གི་གོ་
བ་དང་ཞིབ་འཇུག་གི་ནུས་པ་བསྐྱེད་བསྲིང་བྱ་རྒྱུ་བཅས་ཡིན།
འདིར་ཕྱོགས་སྒྲིག་བྱེད་སྐབས། གཞུང་དོན་དཀའ་གནད་ཞིབ་འཇུག་
དང་། གཞུང་དོན་བྱུང་འཕེལ་ཞིབ་འཇུག ཆོ་ག་ཞིབ་འཇུག དོན་འགྲེལ། སློབ་
གསོ་ཞིབ་འཇུག མི་སྣ་ཞིབ་འཇུག་བཅས་ས་བཅད་མི་འདྲ་བ་དྲུག་ཏུ་བགོས་
ནས་བསྒྲིགས་ཡོད་ལ། དཔེ་སྒྲིག་སྐབས་དུས་དེབ་ཁག་ཏུ་བཀོད་ཟིན་པ་
རྣམས་ནང་དོན་ཆ་ནས་སོར་བཞག་བྱས་པ་དང་། ཚིག་སྦྱོར་གྱི་ཆ་ནས་ཅུང་
ཙམ་ལེགས་བཅོས་བྱས་ཡོད། །
གཞུང་དོན་དཀའ་གནད་ཞིབ་འཇུག་གི་ནང་དུ། “བདག་མེད་་་དང་། “ཀུན་
1
-



བོད་རིག་པའི་ གནད་གཞི་ཞིབ་འཇུག་སྦས་དོན་གསལ་བྱེད།
གཞི་རྣམ་ཤེས།་ ་་བཀའ་དང་བསྟན་བཅོས།” “རིགས།་་ ་རྒྱ་བོད་མཚན་ཉིད་
རིག་པའི་ཞིབ་བསྡུར།” “སྐྱབས་གསུམ” “བཀའ་བསྟན་ལས་བསྟན་པའི་བྱང་
ཆུབ་ཀྱི་སེམས་དང་དོན་དམ་དང་ཀུན་རྫོབ་བྱང་སེམས་ཀྱི་ཁྱད་པར་"་སོགས་
ནང་རིག་པའི་གཙོ་གནད་སྐོར་ཅུང་གོ་བདེ་ལ་ཆ་ཚང་བའི་སྒོ་ནས་འགྲེལ་
བཤད་དང་དབྱེ་ཞིབ་བྱས་ཡོད།
གཞུང་དོན་བྱུང་འཕེལ་ཞིབ་འཇུག་ནང་དུ། “བོད་ཀྱི་སྤྲུལ་སྐུ་ལམ་
ལུགས་བྱུང་འཕེལ་དང་“གནའ་བོའི་རྒྱ་གར་གྱི་ཆོས་ལུགས་གྲུབ་མཐའ་
ཁག་གི་བྱུང་འཕེལ།“གཏན་ཚིགས་རིག་པའི་འཕེལ་རྒྱས།”“སིངྒ་ལའི་གླིང་
དུ་ནང་བསྟན་དར་ཚུལ”སོགས་ལ་གཙོ་བོ་ལོ་རྒྱུས་ཆོ་ནས་དབྱེ་ཞིབ་དང་
དཔྱད་འཇོག་བྱས་ཡོད། །
ཆོ་ག་ཞིབ་འཇུག་ནང་དུ། བོད་ཀྱི་ལྷ་གསོལ་དགེ་སྒྲུབ་ཀྱི་ཆོ་ག་སྤྱི་དང་
བྱེ་བྲག་གི་ངོ་བོ་དང༌། རིགས། སྒྲུབ་སྟངས། དགེ་མཚན། མཚོན་དོན། བྱེད་
ལས་བཅས་ལ་ཅུང་བརྒྱུད་རིམ་ལྡན་པའི་སྒོ་ནས་གསལ་བཤད་དང་དབྱེ་
ཞིབ་བྱས་ཡོད།
དོན་འགྲེལ་གྱི་ནང་དུ། འཇུ་མི་ཕམ་ལགས་ཀྱིས་མཛད་པའི་《མཁས་
འཇུག་གི་སྡོམ་བྱང་》ལས་ཕུང་ཁམས་སྐྱེ་མཆེད་སྐོར་ལ་མཚོན་ན། སློབ་
མ་རྣམས་ཀྱིས་ངེས་པར་ཤེས་དགོས་པའི་རྨང་གཞིའི་ཤེས་བྱ་ཡིན་པས་དེ་
དམིགས་སུ་བཀར་ཏེ། གཙོ་བོ་སློབ་མའི་བློ་ཁ་དང་བསྟུན་ནས་ཁ་གསལ་
ཞིང་དོན་གྱི་གནད་འདུ་བའི་སྒོ་ནས་འགྲེལ་བཤད་བྱས་ཡོད། །
སློབ་གསོ་ཞིབ་འཇུག་ནང་དུ་ཕྱུ་བས་བོད་ཀྱི་དགོན་སྡེའི་སློབ་གསོ་
ལམ་ལུགས་ལེགས་བཅོས་གནང་ཚུལ་དང་། དེའི་གྲུབ་འབྲས་སོགས་ལ་སློབ་
གསོ་རིག་པའི་ལྟ་བས་དབྱེ་ཞིབ་དང་དཔྱད་འཇོག་བྱས་ཡོད།
- 2



གླེང་གཞི།
མི་སྣ་ཞིབ་འཇུག་གི་ནང་དུ། མདོ་སྨད་པ་དགེ་འདུན་ཆོས་འཕེལ་
ལགས་ཀྱི་མི་ཚེའི་དཀའ་སྡུག་གི་འབྱུང་རྐྱེན་སྐོར་ལ་དབྱེ་ཞིབ་དང་དཔྱད་
འཇོག་བྱས་ཡོད་དོ། །
སྙན་བཟང་པ་དགེ་འདུན་གྱིས
སྤྱི་ལོ་2014ལོའི་སྤྱི་ཚེས་10ཉིན།
- 3་



དཀར་ཆག
……………………, , , ….……….1
ས་བཅད་དང་པོ། གཞུང་དོན་དཀའ་གནད་ཞིབ་འཇུག…………………………………………
དང་པོ། བདག་མེད་གསར་འགྲེལ། …………………………
གཉིས་པ། སེམས་ཙམ་པའི་གཞུང་གི་དཀའ་བའི་གནས་ཀུན་
གཞིའི་རྣམ་ཤེས་སྐོར་གླེང་བ། …………………… ………………..……………
གསུམ་པ། བཀའ་དང་བསྟན་བཅོས་ཀྱི་རྣམ་གཞག་ལ་དཔྱད་པ། ……………… 25
བཞི་པ། ནང་རིག་པའི་གཞུང་ལས་བསྟན་པའི“རིགས”ཞེས་
པའི་དོན་ལ་དཔྱད་པ།
46
ལྔ་པ། གནའ་བོའི་རྒྱ་གར་གྱི་མཚན་ཉིད་རིག་པ་དང་བོད་ཀྱི་
མཚན་ཉིད་རིག་པའི་གཞུང་བསྡུར་ཏེ་ཚད་མའི་འཕེལ་
འགྱུར་དང་གོ་དོན་ལ་གསར་དུ་དཔྱད་པ། ………..
དྲུག་པ། སྐྱབས་གསུམ་གྱི་རྣམ་གཞག་སྐོར་བཤད་པ། …………………………………. 88
བདུན་པ། བཀའ་བསྟན་ལས་བསྟན་པའི་སེམས་བསྐྱེད་དང་
ཀུན་རྫོབ་དང་དོན་དམ་སེམས་བསྐྱེད་ཀྱི་ཁྱད་པར།……………………………….100
---
༤:༥།，、......
བ བ བ
བ བ་…………………，59
ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག .…………...………………………….108
དང་པོ། བོད་ཀྱི་སྤྲུལ་སྐུ་ལམ་ལུགས་བྱུང་འཕེལ་སྐོར་བཤད་པ། …………….108



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད། །
གཉིས་པ། གནའ་བོའི་རྒྱ་གར་གྱི་ཆོས་ལུགས་གྲུབ་མཐའ་ཁག་གི་
བྱུང་འཕེལ། ……………………………………………………………….
….157
གསུམ་པ། གཏན་ཚིགས་རིག་པའི་འཕེལ་རྒྱས་སྐོར་རགས་
ཙམ་གླེང་བ་ ་
………………………………………….209
བཞི་པ། སིངྒ་ལའི་གླིང་དུ་ནང་བསྟན་དར་ཚུལ་སྐོར་བཤད་པ། …………….231
ས་བཅད་གསུམ་པ། ཆོ་ག་ཞིབ་འཇུག
…
257
དང་པོ། བོད་ཀྱི་ལྷ་གསོལ་དགེ་སྒྲུབ་ཀྱི་ཆོ་ག་སྤེལ་ལུགས་བཤད་པ། …….257
གཉིས་པ། ཨ་མདོ་རེབ་གོང་རོང་པ་ས་ཁུལ་གྱི་གཤིན་ལས་
སྐོར་བཤད་པ།……………
.…… …………… 29f0
གསུམ་པ། སེང་གེ་གཤོང་སོགས་རེབ་གོང་སྡེ་བ་གསུམ་གྱི་གཤིན་
ལས་སྐོར་ལ་དངོས་སུ་རྟོག་ཞིབ་བྱས་པའི་བྱ་བའི་སྙན་ཞུ། ……………………….31]
ས་བཅད་བཞི་པ། དོན་འགྲེལ། ….…………………
329
མི་ཕམ་མཁས་འཇུག་གི་སྡོམ་བྱང་ལས་ཕུང་ཁམས་སྐྱེ་མཆེད་
ཀྱི་དོན་འགྲེལ་མི་ཕམ་བླ་མའི་དགོངས་རྒྱན། … …………….……………329
ས་བཅད་ལྔ་པ། སློབ་གསོ་ཞིབ་འཇུག
.…………………….401
དང་པོ། ཕྱུ་བ་ཆོས་ཀྱི་སེང་གེས་བོད་ཀྱི་དགོན་སྡེའི་སློབ་གཉེར་
ལམ་ལུགས་ལེགས་བཅོས་གནང་བའི་སྐོར་ལ་དཔྱད་པ། ……………………401
-
2 -



དཀར་ཆག
གཉིས་པ། ཚད་མ་རིག་པ་ལས་བྱུང་བའི་རྟགས་གསལ་གཏོང་
སྟངས་དང་བརྡ་ཆད་སོགས་ཀྱི་དོན་བཤད་པ། ………………………………………
，，，
427
ས་བཅད་དྲུག་པ། མི་སྣ་ཞིབ་འཇུག
མདོ་སྨད་པ་དགེ་འདུན་ཆོས་འཕེལ་གྱི་རྨད་དུ་བྱུང་བའི་སྐུ་ཡོན་དང་
དཀའ་སྡུག་གི་འབྱུང་རྐྱེན། …
.……………….427
-
3
-



ས་བཅད་དང་པོ། གཞུང་དོན་དཀའ་
གནད་ཞིབ་འཇུག
དང་པོ། བདག་མེད་གསར་འགྲེལ།
དེ་ཡང་གཞི་གང་ལ་བརྟེན་ནས་རིག་པ་སྦྱོང་བ་ཡིན་ཞེ་ན། ཐོག་མར་
བཅོམ་ལྡན་འདས་ཀྱིས་གསུངས་པའི་ཤེས་རབ་སྙིང་བོའི་མདོའི་ཕྱོགས་
གཅིག་དཔྱད་གཞི་བྱས་ནས་སྦྱོང་རྒྱུ་ཡིན། དེས་ན་མདོ་དེ་ཉིད་ལས། མིག་
མེད། རྣ་བ་མེད། སྣ་མེད། ལྕེ་མེད། ལུས་མེད། ཡིད་མེད། གཟུགས་མེདསྒྲ་
མེད། དྲི་མེད། རོ་མེད། རིག་བྱ་མེད། ཆོས་མེད་དོ། །ཞེས་མིག་གི་ཁམས་ནས་
ཆོས་ཀྱི་ཁམས་བར་མེད་པར་གསུངས་པ་འདི་མ་བརྟག་མ་དཔྱད་པའི་ཚེ་
དགོད་བྲོ་བ་ཞིག་ཡིན་ཡང་ངེས་དོན་དུ་མིག་གི་ཁམས་ནས་ཆོས་ཀྱི་ཁམས་
བར་བདེན་པར་མ་གྲུབ་ཅེས་པའི་དོན་དུ་གོ་བ་ལེན་དགོས། འོ་ན། བདེན་
པར་མེད་པའི་ཚུལ་ཇི་འདྲ་བ་ཡིན་ཞེ་ན། འདི་ལ་ཁོ་བོའི་བློས་དཔོག་ཚོད་
ཙམ་ཞིག་ཞུ་ན། །
ང་ཚོར་ཆུ་དང་ཁང་བ་རི་བོ་སོགས་གང་སྣང་ཡང་བློ་སྐྱོན་མེད་ཅིག་
ལ་སྣང་བའི་སྒོ་ནས་དེ་དག་ལ་མིང་འདོགས་པ་དང་ཁྱད་པར་སྣ་ཚོགས་
འབྱེད་པ་ལས། བློ་སྐྱོན་མེད་ལ་སྣང་བ་མ་བརྟེན་པར་ཆུ་དང་ཁང་བ་རི་བོ་
སོགས་ཀྱི་ངོས་ཁོ་ནས་ཁྱད་པར་དེ་དག་གྲུབ་ན་ཕར་རི་ཕར་གྱི་རི་བོ་ཡིན་
པ་བདེན་པར་གྲུབ་པ་དང༌། ཚུར་རི་ཚུར་གྱི་རི་བོ་ཡིན་པ་བདེན་པར་གྲུབ་
- 1 --



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
པ་རེད། དཔེར་ན། རང་གང་དུ་བསྡད་ཡོད་པའི་རི་བོའི་སྟེང་ནས་རྒྱང་རིང་
གི་རི་ལ་བལྟས་ཚེ་རྒྱང་རིང་གི་རི་ནི་ཕར་རི་ཡིན་པར་མིག་དང་བློ་ལ་སྣང་
བར་མ་ཟད་དེ་ལ་ཕར་རིའི་མིང་འདོགས་ཀྱང་བྱེད་ལ་ཕར་རི་ཡིན་པར་
རང་གི་བློས་ཀྱང་ཐག་གཅོད་ངེས་རེད།
ཡང་རང་ཉིད་བསྡད་ཡོད་པ་འི་རི་བོ་ནི་ཚུར་རི་ལྟ་བུར་སྣང་ལ་མི་
དེས་དེ་ལ་ཚུར་རི་ཞེས་བརྗོད་པར་མ་ཟད་བློས་ཀྱང་ཐག་གཅོད་པ་ནི་
མངོན་སུམ་བསྙོན་དུ་མེད་པ་ཞིག་ཏུ་ཟད་པ་ཁོ་ནའོ། །
གནད་འདི་ལ་ཞིབ་འཇུག་བྱེད་དུས། ཕར་རི་ཞེས་མིང་འདོགས་པའི་
ཚུལ་དང་། ཕར་རི་དང་ཚུར་རི་ཞེས་ཁྱད་པར་འབྱེད་པའི་ཚུལ་ནི་ལྟ་བ་པོ་
མི་དེའི་བློ་ཁོ་ན་ལ་ལྟོས་ནས་བཞག་པ་ལས་རི་བོའི་ངོས་ནས་འཇོག་མི་རུང་
བ་ཡིན། གལ་སྲིད་འཇོག་ན་རྒྱང་རིང་གི་རི་བོའི་སྟེང་ན་ཡོད་པའི་མི་དེ་ལ་
ཡང་རྒྱང་རིང་གི་རི་དེ་ཕར་རི་ཡིན་པར་སྣང་དགོས་ལ་དེ་ལ་ཚུར་རི་ཡིན་
པར་སྣང་བའི་ཕྱིར་རོ། །དེའི་ཕྱིར་ཕར་རི་ནི་ཕར་རི་ཡིན་པ་བདེན་པར་མ་
གྲུབ་པ་དང་ཚུར་རི་ནི་ཚུར་རི་ཡིན་པར་བདེན་པར་མ་གྲུབ་པས་ལྟ་བ་པོ་
མི་དེའི་བློ་ལ་བརྟེན་ནས་ཕར་རི་དང་ཡང་ན་ཚུར་གྱི་རི་བོར་གྱུར་པ་རེད་
དེ་བཞིན་དུ་མིག་ཅེས་པའི་སྐབས་སུ་དོན་ངོ་མ་བཤད་ན་མིག་གི་གདགས་
གཞིའམ་མིག་གི་ཆ་ཤས་སོགས་ལ་མ་བརྟེན་པར་མིག་གི་ཁམས་ནས་ཆོས་
ཀྱི་ཁམས་བར་རང་ཚུགས་ཐུབ་པའི་ཚུལ་གྱིས་མེད་ཅེས་གསུངས་པ་རེད། དེ་
ཡང་རླངས་འཁོར་གྱི་སྟེང་ནས་བཤད་ན། རླངས་འཁོར་ལ་མཚོན་ན་རང་གི་
གདགས་གཞིར་གྱུར་པའི་འཁོར་ལོ་དང་ལྷུ་ལག་ཚང་མ་ཆ་ཤས་ཡིན་ལ། ཆ་
ཤས་ཐམས་ཅད་རང་རང་གི་གོ་སར་སྤྲད་ཚེ་དེ་ལ་རླངས་འཁོར་རམ་ཆི་ཁྲེ་
ཞེས་པའི་མིང་ཐོགས་ཤིང་། དེ་ལྟར་མ་ཡིན་པར་ཆ་ཤས་སོ་སོ་ནས་བསལ་
- 2



ས་བཅད་དང་པོ། གཞུང་དོན་དཀའ་གནད་ཞིབ་འཇུག
ཚེ་ཆ་ཤས་སམ་ལྷ་ལག་ལ་རླངས་འཁོར་གྱི་མིང་མི་ཐོགས་པར་མ་ཟད། ལྷ་
ལག་ཚང་མ་ཡོད་ན་ཡང་སྔར་གྱི་རླངས་འཁོར་བོར་བ་ལྟར་མིང་འདོགས་
སའམ་མཛུབ་མོ་འཛུགས་སའི་རླངས་འཁོར་གྱི་གཞི་དེ་མེད་པར་འགྱུར་པ་
རེད།
དེའི་ཕྱིར་རླངས་འཁོར་རམ་ཆི་ཁྲེ་ཡང་གདགས་གཞིའམ་ཆ་ཤས་ལ་
བརྟེན་ནས་བཏགས་པར་ར་སྤྲོད་བྱེད་ཐུབ། རྒྱུ་མཚན་འདི་དག་ལ་བརྟེན་
ནས་གཞུང་ལུགས་པས་ཤེས་བྱ་རང་རང་གི་ཆ་ཤས་དང་གདགས་གཞི། ཡང་
ན་བློ་སྐྱོན་མེད་ལ་མ་བརྟེན་པར་མིང་དང་ཁྱད་པར་སོགས་ཡུལ་གྱི་ངོས་
ནས་ཚུགས་ཐུབ་ཏུ་གྲུབ་པ་དེ་བདེན་པར་གྲུབ་པའི་ཚད་དུ་འཇོག་ཅིང་དེ་
ལྟར་ཚུགས་ཐུབ་ཏུ་མ་གྲུབ་པའི་ཆ་དེ་ལ་སྟོང་ཉིད་དམ་ཆོས་ཀྱི་བདག་མེད་
ཅེས་བརྗོད་པ་རེད། །
མདོར་བསྡུས་ནསབཤད་ན། ང་ཚོར་མདུན་གྱི་ཅོག་ཙེ་ལྟ་བུ་ཞིག་སྣང་
བའི་སྐབས་སུ་ཅོག་ཙེའི་ཆ་ཤས་ཏེ་ཟུར་བཞི་དང་སྟེང་འོག་གཉིས་ངོས་གཞི་
སོགས་ལ་མ་བརྟེན་པར་མཛུབ་མོ་འཛུགས་སའི་གཞི་ཤིང་གྲུ་བཞི་དེ་ལ་
ཅོག་ཙེ་ཡིན་པར་ངོས་འཛིན་བྱེད་བཞིན་ཡོད་ལ། དེ་ནི་ཚན་རིག་གི་རང་
བཞིན་ལྡན་པའི་ཕྲ་མཛངས་རིགས་པས་ཞིབ་ཏུ་བརྟགས་ཚེ་དེ་ཅོག་ཙེ་མ་
ཡིན་པར་ཅོག་ཙེའི་གདགས་གཞི་ཡིན་པ་གསལ་བོར་རྟོགས་ཐུབ་བོ། །
འགའ་ཤས་ཀྱིས་ཤེས་བྱ་ཐམས་ཅད་སྟོང་ཉིད་རེད་ཅེས་བློ་ངོར་རི་
བོང་རྭ་དང་ནམ་མཁའ་སྟོང་བ་ལྟ་བུ་ལ་ངོས་འཛིན་བྱེད་པ་ནི་རྨོངས་དད་
ཀྱི་སྒྲོ་འདོགས་ཤ་སྟག་ཏུ་འཁུམས་སོ། །ད་དུང་ཡང་ཕྱོགས་གཞན་ཞིག་གི་
སྟེང་ནས་བཤད་ན། དྲི་ཆེན་ནམ་སྐྱག་པའི་སྟེང་གི་མི་གཙང་བའམ་དྲི་ངན་
པ་དེ་ཡང་བདེན་པར་མ་གྲུབ་ཅེས་ཟེར། དེ་ལ་ཕྱོགས་ལྷུང་དང་བྲལ་བའི་
- 3 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བློ་གྲོས་གཟུ་བོའི་མིག་གིས་བལྟས་ན་མི་དང་དུད་འགྲོའི་རིགས་གང་ཡིན་
ཡང་ལྕེ་ལ་མངར་མོ་ཞིག་དང་སྣ་ལ་ཞིམ་པ་མིག་ལ་མཛེས་པ་སོགས་ཀྱི་
ཁྱད་ཆོས་དང་ལྡན་པ་ནི་ཟས་སུ་ཟ་བར་སྤྲོ་ལ། ཁོ་རང་གི་སྣང་ངོར་དེ་དག་
གི་ཁྱད་ཆོས་དང་མི་ལྡན་པའི་སྐྱུག་བྲོ་བ་ཞིག་ཟ་བར་མི་འདོད་པ་ནི་ཞིབ་
ཏུ་བརྟག་ན་ཤེས་ངེས་རེད། རྒྱུ་མཚན་ནི་ལྕེ་ཤེས་དང་སྣ་ཤེས་སོགས་ཡོད་
པའི་ཕག་(སྒོ་ཕྱུགས་ཕག་པ་)ལ་སྐྱག་པ་ཡང་རོ་ཞིམ་པར་སྣང་ནས་ཟས་ཀྱི་
མཆོག་ཏུ་བརྩི་སྟེ། ཁོས་སྐྱག་པར་ལོངས་སྤྱོད་དུས་ཟ་རྔམ་དང་ལྡན་པ་ང་
ཚོའི་མིག་ལམ་དུ་དངོས་སུ་མཐོང་ཐུབ། གལ་སྲིད་ཁོ་རང་མི་གཙང་བ་ཟ་
བའི་རིགས་ཡིན་པས་སྐྱོན་མེད་ཟེར་ན། ཕག་གི་སྣང་ངོར་མི་ཞིམ་པ་ཞིག་
ཁོས་ཀྱང་མི་ཟ་བ་ཡིན་ཏེ་གཞན་དུ་ན་ཁྱིའི་སྐྱག་པ་དང་བ་གླང་གི་ལྕི་བ་ར་
ལུག་གི་རིལ་མ་སོགས་ཁོ་ལའང་ཟ་འདོད་མེད་པས་སོ། །
དེའི་ཕྱིར་ང་ཚོས་སྐྱག་པ་མི་གཙང་བ་ཡིན་ཅེས་བཤད་པ་དང་བློ་
ལའང་མཐའ་གཅིག་ཏུ་མི་གཙང་བར་འཛིན་པ་མིའི་བསམ་བློ་ལ་བརྟེན་
ནས་བཞག་པ་ལས་སྲོག་ཆགས་འགའ་ཞིག་ལ་གཙང་མར་བློ་ལ་སྣང་གི་
ཡོད་པ་གོང་དུ་བཤད་པ་ལྟར་ཡིན། ཚུལ་འདི་ལྟ་བུ་ལ་གཞུང་ལུགས་པས་མི་
གཙང་བ་ཡིན་པར་རང་ཚུགས་མ་ཐུབ་པས་བདེན་པར་མ་གྲུབ་ཅེས་ཟེར།
གལ་ཏེ་མི་གཙང་བ་ཡིན་པར་རང་ཚུགས་ཐུབ་རྒྱུ་ན་སྲོག་ལྡན་ཁ་ཤས་ལ་མི་
གཙང་བར་བློར་སྣང་ལ་འགའ་ཞིག་ལ་གཙང་བར་སྣང་བ་སོགས་སྣང་ཚུལ་
མི་མཐུན་པ་མ་ཡིན་པར་ཐམས་ཅད་ལ་མི་གཙང་བ་འབའ་ཞིག་ཏུ་སྣང་
དགོས་པར་འདོད་དོ། །
རིགས་པ་འདི་དག་ལ་བརྟེན་ནས་སྐྱག་པའི་སྟེང་གི་མི་གཙང་བའང་
བློ་ལ་སྣང་བའམ་གདགས་གཞི་ལ་མ་བརྟེན་པར་སྐྱག་པའི་ངོས་ནས་རང་
-
༣



ས་བཅད་དང་པོ། གཞུང་དོན་དཀའ་གནད་ཞིབ་འཇུག
ཚུགས་ཐུབ་པའི་ཚུལ་གྱིས་མ་གྲུབ་པར་ཕྲ་ཞིང་ཞིབ་པའི་དངོས་གཙོའི་ཚན་
རིག་རིགས་པས་བདེན་དཔང་བྱེད་ཐུབ། འདོད་ཚུལ་འདི་དག་ལ་བརྟེན་
ནས་གདགས་གཞི་དང་ཆ་ཤས་སོགས་ལ་མ་ལྟོས་པར་ཤེས་བྱ་རང་ཚུགས་
ཐུབ་པའི་ཚུལ་གྱིས་གྲུབ་པ་ཡེ་ནས་མེད་པས་སྟོང་བ་ཞེས་བྱ་བ་ཡིན། ཡང་
ཕར་རི་དང་ཚུར་རི་སོགས་བལྟ་བ་པོའི་བློ་ལ་ལྟོས་ནས་འཇོག་པ་དང་
རླངས་འཁོར་ནི་རང་གི་ཆ་ཤས་འཁོར་ལོ་དང་ལྷུ་ལག་སོགས་ལ་བརྟེན་ནས་
འཇོག་པར་མ་ཟད་དེ་དག་ལ་བརྟེན་ནས་མིག་གིས་མཐོང་རྒྱུ་ཞིག་དང༌།
ལག་པའི་རེག་ས་ཞིག མིང་དང་ཐ་སྙད་འདོགས་གཞི་ཞིག ཡིད་ལ་འཛིན་
བྱ་ཞིག་བཅས་སྣང་ཐུབ་པ་ཡིན། འདི་ལ་སྣང་སྟོང་འགལ་མེད་དུ་འཇོག་ལ་
སྣང་སྟོང་འགལ་མེད་ནི་རང་ཚུགས་ཐུབ་པས་སྟོང་བ་(འདི་སྟོང་ཚུལ་གོང་
ནས་བཤད་ཟིན་)དང་གདགས་གཞི་དང་ཆ་ཤས་ལ་ལྟོས་ནས་སྣང་རྒྱུ་ཡོད་
པ་ལ་ཟེར། དེ་ལྟར་རྟོགས་པའི་བློ་ལ་སྣང་སྟོང་འགལ་མེད་དུ་རྟོགས་པའི་བློ་
ཞེས་ཟེར་རོ། །
གཞན་ཡང་གྲོགས་པོ་ཞིག་གིས་ང་ལ་དྲིས་དོན། རི་ར་བ་ཁང་ཁྱིམ་
སོགས་སྣོད་ཀྱི་འཇིག་རྟེན་དང་མི་དང་དུད་འགྲོ་སོགས་བཅུད་ཀྱི་སེམས་
ཅན་ཀུན་གང་ཟག་གི་བདག་མེད་ཡིན་པར་བཤད་པས་གང་ཟག་གི་བདག་
མེད་ཡིན་ཚུལ་ཇི་འདྲ་ཡིན་ནམ་ཞེས་པའི་ལན་ཅུང་ཟད་འབུལ་རྒྱུ་ནི།
དེ་ནི་སྣོད་བཅུད་ཀྱིས་བསྡུས་པའི་ཤེས་བྱ་མ་ལུས་པ་གང་ཟག་གི་
བདག་མེད་དུ་བཤད་པའི་དོན་ནི། གང་ཟག་རང་རྐྱ་ཐུབ་པའི་རྫས་ཡོད་དུ་
མ་གྲུབ་ཅེས་པའི་དོན་རེད། འོ་ན་རང་རྐྱ་ཐུབ་པའི་རྫས་ཡོད་དུ་མ་གྲུབ་ཚུལ་
གང་འདྲ་ཡིན་ཅེ་ན། ཅུང་ཙམ་བཤད་པར་བྱ་སྟེ། གང་ཟག་ཅེས་པ་གདགས་
གཞིའི་ཕུང་བོ་སྟེ་སེམས་ལྡན་རང་གི་སྟེང་ན་ཡོད་པའི་གཟུགས་ཀྱི་ཕུང་བོ།
-
5
-



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཚོར་བའི་ཕུང་བོ། འདུ་ཤེས་ཀྱི་ཕུང་བོ། འདུ་བྱེད་ཀྱི་ཕུང་བོ། རྣམ་པར་ཤེས་
པའི་ཕུང་བོ་སྟེ་ཕུང་བོ་ལྔ་ལ་བློས་ཕར་བཏགས་པའི་ང་ཙམ་ཞིག་གང་ཟག་
ཏུ་འཇོག་པ་ཡིན། དེའི་རྒྱུ་མཚན་ནི། དོན་དམ་དཔྱོད་བྱེད་ཀྱི་རིགས་པའམ་
གནས་ཚུལ་ཡང་དག་ལ་ཞིབ་འཇུག་བྱེད་པའི་རིགས་པས་བརྟག་ཚེ་གང་
ཟག་ཅེས་པ་ཕུང་བོ་ལྔ་ཚོགས་པ་མ་ཡིན་ལ་ཕུང་བོ་ལྔ་རེ་རེ་ནས་ཀྱང་མ་
ཡིན་པ་གསལ་བོར་རྟོགས་ཐུབ་པར་མ་ཟད། ང་ཚོས་གང་ཟག་ངོས་འཛིན་
བྱེད་ཚེ་ཐོག་མར་གདགས་གཞི་ཕུང་བོ་ལྔ་ཤེས་པར་བྱས་ནས་རྗེས་སུ་གང་
ཟག་གི་མཚན་གཞི་ཤེས་པར་བྱ་དགོས། དེ་ལྟར་མ་ཡིན་པར་ངའམ་བདག་
ཕུང་བོ་ལ་རག་མ་ལས་པར་དབང་བསྒྱུར་པ་པོ་དང་ཕུང་བོ་རྣམས་བདག་
ལ་རག་མ་ལས་པར་དབང་བསྒྱུར་བྱ་ལྟར་ཡོད་ན་གང་ཟག་རང་རྐྱ་བར་
གྲུབ་ཡོད་ལ་གང་ཟག་གི་བདག་ཀྱང་གྲུབ་ཡོད་པ་རེད། དེའི་ཕྱིར་གང་ཟག་
ཕུང་བོ་ལ་མ་ལྟོས་པར་ལོགས་སུ་མེད་ཅིང་གང་ཟག་རང་རྐྱ་ཐུབ་པའི་རྫས་
ཡོད་དུ་མ་གྲུབ་པས་གང་ཟག་གི་བདག་མེད་ཅེས་བརྗོད་པ་ཡིན་ནོ། །
དེས་ན་ནང་རིག་པས་ཤེས་བྱ་ཐམས་ཅད་གང་ཟག་གི་བདག་མེད་
ཡིན་པར་ཁས་ལེན་དོན་ཡང་ཕུང་བོ་ལ་མ་ལྟོས་པའི་གང་ཟག་རང་རྐྱ་བ་
མེད་པས་དེའི་ལོངས་སྤྱད་བྱར་མ་གྲུབ་ཅེས་འདོད། རང་རེ་རྣམས་ཀྱིས་
བརྟག་དཔྱད་མ་བྱས་པའི་བློ་ངོར་གང་ཟག་གམ་ང་ཉིད་རང་རྐྱ་ཐུབ་པའི་
རྫས་ཡོད་དུ་གྲུབ་པ་སྟེ་ཕུང་བོ་ལྔ་བློ་རིག་གིས་ངེས་པ་ལ་མ་བརྟེན་པར་
ཁོ་ཟུར་དུ་ཡོད་པ་ཞིག་ཏུ་སྣང་གི་ཡོད་པ་ཉམས་མྱོང་གིས་ཀྱང་རྟོགས་སླ་
བ་རེད། ཡང་གང་ཟག་ཕུང་བོ་ལ་མ་བརྟེན་པར་ངོས་འཛིན་རྒྱུ་མེད་ཀྱང་
ང་ཚོར་དེ་ལ་མ་བརྟེན་པར་ཕུང་བོ་ལས་ཟུར་ཏུ་སྣང་གི་ཡོད་པ་ནི། དཔེར་
ན། ཚོང་དཔོན་ཚོང་པ་ལས་ཟུར་དུ་བཀར་མི་སྲིད་ཀྱང་ཚོང་དཔོན་ཚོང་པ་
-
6
-



ས་བཅད་དང་པོ། གཞུང་དོན་དཀའ་གནད་ཞིབ་འཇུག
ལས་ཟུར་དུ་བཀར་བ་ལྟར་ཡིན། དཔྱད་པ་འདི་དག་རིགས་པའི་ལམ་ནས་
ཅུང་ཙམ་གསལ་བར་བཤད་ན། ལ་ལས་སེམས་སམ་རྣམ་ཤེས་ནི་ངའམ་
བདག་གམ་གང་ཟག་ཡིན་ཟེར་བ་མི་འཐད་དེ། མི་དེའི་སེམས་ན་བའི་ཚེ་
ངའི་སེམས་ན་བ་རེད་ཅེས་བརྗོད་ངེས་ཡིན་པ་གདོན་མི་ཟ་ཞིང་། དེའི་ཚེ་
སེམས་ནི་ངའམ་བདག་དངོས་མ་ཡིན་པར་མི་དེའི་ཡན་ལག་གམ་ཕུང་བོའི་
ཆ་ཤས་ལྟ་བུར་སོང་བ་ནི་ངའི་སེམས་ན་བ་རེད་ཅེས་བརྗོད་པའི་སྐབས་སུ་
ང་སྒྲ་འཇུག་པའི་གཞི་སེམས་མ་ཡིན་པར་དེ་ལས་གཞན་ཞིག་ཏུ་གྲུབ་པ་
ལྟར་བཟུང་གི་ཡོད་པ་རེད། གཞན་ཡང་། རང་ཉིད་བྲག་ངོས་གཟར་བོ་ནས་
མར་ལྷུང་དུས་ཤིན་ཏུ་འཇིགས་སྐྲག་དང་བཅས་ང་ས་ལ་ལྷུང་ཐལ་སྙམ་པའི་
ངའམ་བདག་གཅེས་འཛིན་ཤུགས་དྲག་སྐྱེ་ལ། དེའི་ཚེའང་ངའམ་བདག་
སེམས་མ་ཡིན་པར་རང་གི་གཟུགས་ཕུང་ཙམ་ལ་ངོས་བཟུང་བ་ཡིན་ཏེ་
གཙོ་བོར་རང་གི་གཟུགས་ཕུང་སར་ལྟུང་བ་ལ་ང་སར་ལྷུང་སོང་སྙམ་པའི་
འཇིགས་པ་སྐྱེས་པའི་ཕྱིར་རོ། །
ད་དུང་ཡང་ཁ་ཤས་ཀྱིས་ཕུང་བོ་ལྔའི་ཚོགས་གང་ཟག་གམ་བདག་
ཡིན་ཟེར་བ་མི་འཐད་དེ། དབང་བོ་ལྔ་དང་སྐྱེ་མཆེད་དྲུག་སོགས་ཚང་བར་
ལྡན་པའི་མི་དོན་གྲུབ་ཟེར་བ་ཞིག་གློ་བུར་དུ་ཚེ་ལས་འདས་དུས་མི་གཞན་
གྱིས་དོན་གྲུབ་ཤི་བར་སེམས་ལ་ཤར་ངེས་པར་མ་ཟད། ད་དུང་ངག་གིས་
ཀྱང་དོན་གྲུབ་ཤི་བར་བརྗོད་ངེས་ཡིན་ལ་དེའི་ཚེ་དོན་གྲུབ་ཀྱི་སེམས་སམ་
རྣམ་ཤེས་ཙམ་ཞིག་ཁོའི་སྟེང་ནས་ཉམས་པས་མི་དོན་གྲུབ་ཤི་བར་འཇོག་
ཅིང་། ཁོའི་གཟུགས་ཕུང་སྔར་ལྟར་ཡོད་ནའང་མི་དོན་གྲུབ་མེད་པའི་ཤེས་
བྱེད་དུ་སེམས་ཁམས་འགགས་པར་རྟགས་སུ་ཤུགས་ལ་བཀོད་པ་རེད། ང་
ཚོས་གནད་འདི་ལ་ཞིབ་འཇུག་བྱེད་ཚེ་དོན་གྲུབ་ཅེས་སྒྲ་འཇུག་པའི་གཞི་
- ？ -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
དོན་གྲུབ་ཀྱི་ཕུང་བོའི་ཚོགས་པ་མ་ཡིན་པར་སེམས་ལ་ངོས་བཟུང་བྱས་པ་
ཧ་ཅང་གསལ་བར་རྟོགས་ཐུབ་པ་ཡིན། ང་ཚོ་མི་གང་ཡིན་ཡང་རང་གི་ཕུང་
བོའི་ཆ་ཤས་ཐམས་ཅད་བདག་གི་ཕུང་བོས་དབང་བསྒྱུར་བྱ་ལྟ་བུར་བཟུང་
གི་ཡོད་པ་ནི་དཔེར་ན། ངའི་ལག་པ། ངའི་མགོ ངའི་རྐང་བ། ངའི་རྒྱབ། ངའི་
བྲང་། ངའི་ཕྲག་པ། ངའི་མཆིན་པ། ངའི་རྒྱུ་མ། ངའི་སེམས། ངའི་ཕོ་བ་སོགས་
ལུས་ཀྱི་ཆ་ཤས་ཐམས་ཅད་བདག་གི་དབང་བསྒྱུར་བྱའམ་ཡན་ལག་འདྲ་
བར་བཟུང་ནས་བདག་གམ་ང་ནི་ཆ་ཤས་དེ་དག་ལས་གཞན་ཞིག་ཏུ་རང་
རྐྱ་བར་ཡོད་སྙམ་དུ་སེམས་བཞིན་པ་ནི་ཞིབ་ཏུ་དཔྱད་ན་ཤེས་སླ་བ་རང་
རེད། གོང་གི་རྒྱུ་མཚན་ཡང་དག་འདི་རྣམས་ལ་བརྟེན་ནས་བདག་གམ་ང་
ནི་རང་གི་ལུས་ཀྱི་སྟེང་གི་ཕུང་བོ་རེ་རེ་བ་ཡང་མ་ཡིན་ལ་ཕུང་བོ་ཚོགས་
པའང་མ་ཡིན། སེམས་སམ་རྣམ་ཤེས་ཀྱང་མ་ཡིན་པར་གསལ་བོར་རྟོགས་
ནུས་ཀྱང་རྐྱེན་གཞན་གྱི་དབང་གིས་མཚམས་མཚམས་སུ་གཟུགས་ཕུང་
ཉིད་བདག་ཡིན་པར་ངོས་བཟུང་ཞིང་སྐབས་འགར་སེམས་ཁོ་ན་བདག་
ཡིན་པར་ངོས་བཟུང་བྱས་པ་རིགས་པས་ཞིབ་ཏུ་དཔྱད་ན་རྟོགས་སླ་བ་
ཡིན། དེར་བརྟེན་གང་ཟག་གི་བདག་མེད་པར་སྨྲ་བ་རྣམས་ཀྱི་རིགས་པ་
ཞིབ་མོས་དཔྱད་མཐར་མཐའ་གཅིག་ཏུ་བདག་འདི་ཡིན་ཞེས་རང་གི་ཕུང་
བོའི་སྟེང་དུ་ཅི་ཙམ་བཙལ་ཀྱང་རྙེད་དུ་མེད་པའི་ཕྱིར་གང་ཟག་གི་བདག་
མེད་པར་བཞག་གི་གང་ཟག་མེད་པར་བཞག་པ་མ་ཡིན་པའིཁྱད་པར་ཤེས་
དགོས་སོ། །
དཔྱད་རྩོམ་འདི་ནི་1988ལོར་《ཀྲུང་གོའི་བོད་རིག་པ་》དུས་དེབ་གསུམ་པའི་སྟེང་བཀོད།
-
8
--



ས་བཅད་དང་པོ། གཞུང་དོན་དཀའ་གནད་ཞིབ་འཇུག
གཉིས་པ། སེམས་ཙམ་པའི་གཞུང་གི་དཀའ་བའི་གནས་ཀུན་
གཞིའི་རྣམ་ཤེས་སྐོར་གླེང་བ།
གཅིག ནང་བསྟན་ལས་བསྟན་པའི་རྣམ་ཤེས་སྐོར་གྱི་
བཞེད་ཚུལ་སྤྱིར་བསྟན་པ།
ཇི་སྐད་དུ་རྗེ་ཙོང་ཁ་པ་ཆེན་པོས་“དེ་ལྟར་ཀླུ་སྒྲུབ་ཀྱི་རྗེས་སུ་ཐོགས་
མེད་ཀྱིས་སེམས་ཙམ་པའི་ལྟ་བའི་སྲོལ་རྒྱས་བར་བཏོད་པ་ན་སློབ་དཔོན་
གྱི་དངོས་སློབ་ལེགས་ལྡན་འབྱེད་ལ་སོགས་པས་རྣམ་ཤེས་སྨྲ་བའི་འདོད་
པ་རྣམས་རྒྱས་པར་བཀོད་ནས་འགོག་པར་བྱེད་དོ་” ''ཅེས་གསུངས་པ་
ལྟར་ནང་བསྟན་བྱུང་བ་དང་འཕེལ་རྒྱས་ཀྱི་གོ་རིམ་ཁྲོད་རྣམ་ཤེས་ཀྱི་ངོ་བོ་དང་
གྲངས་ངེས་ཐད་སློབ་དཔོན་སྔ་ཕྱིའི་བཞེད་པ་མི་མཐུན་པ་མང་དུ་བྱུང་ཞིང་། དེ་
དག་གི་དོན་གནད་བསྡུས་ན། རྣམ་ཤེས་ཚོགས་གཅིག་དང༌། ཚོགས་གཉིས།
ཚོགས་དྲུག ཚོགས་བརྒྱད། ཚོགས་དགུར་འདོད་པ་དང་ལྔ་ཡོད་ལ། དེ་དག་
ལས་ཁས་ལེན་ཁྱབ་ཆེ་བ་ནི་རྣམ་ཤེས་ཚོགས་དྲུག་ཏུ་འདོད་པ་འདི་ཡིན།
རྣམ་ཤེས་ཚོགས་དྲུག་(མིག་གི་རྣམ་ཤེས་ནས་ཡིད་ཀྱི་རྣམ་ཤེས་བར་)ནི་གཙོ་
བོ་དབུ་མ་པ་དང་། རིགས་པའི་རྗེས་འབྲངས་ཀྱི་སེམས་ཙམ་པ། མདོ་སྡེ་པ་
སོགས་ཀྱིས་བཞེད་དོ། །
རྣམ་ཤེས་ཚོགས་གཅིག་(ཀུན་གཞི་རྣམ་ཤེས་ཁོ་ནར་འདོད་པ་དང་
ཡིད་ཀྱི་རྣམ་ཤེས་ཁོ་ནར་འདོད་པའི་ལུགས་གཉིས་ཡོད་)ཏུ་འདོད་པ་དང་།
- 9



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
ཚོགས་གཉིས་(ཆོས་ཉིད་ཀྱི་སེམས་དང་ཡིད་ཤེས་)སུ་འདོད་པ། ཚོག་དགུར་
(ཚོགས་དྲུག་སྟེང་ལེན་ང་འི་རྣམ་ཤེས་དང་། ཀུན་གཞི་རྣམ་ཤེས། དྲི་མ་མེད་
པའི་རྣམ་ཤེས་)འདོད་པ་སོགས་ནི་སློབ་དཔོན་རེ་གཉིས་དང་དེ་དག་གི་རྗེས་
འབྲངས་ཀྱི་གྲུབ་མཐའ་བྱེ་བྲག་ང་ས་བཞེད་ཕྱིར་ཁས་ལེན་ཁྱབ་ཆུང་ངོ༌།།
རྣམ་ཤེས་ཚོགས་གཅིག་ཏུ་འདོད་པ་ནི་བྱང་སེམས་གཅིག་པུར་སྨྲིབས་
བཞེད་ཅིང་། ཁོས་《བྲམ་ཟེའི་ཚོམས་》དང་《སྐྱེ་མཆེད་བཅུ་གཉིས་སྟོན་
པའི་མདོ་》སོགས་ཀྱི་ཚིག་དོན་ལ་བརྟེན་ནས་རྣམ་ཤེག་གཅིག་ཏུ་སྒྲུབ་པར་
བྱེད། ལྷག་པར་སྐྱེ་མཆེད་བཅུ་གཉིས་སྟོན་པའི་མདོའི་ཚིག་“རྣམ་པར་ཤེས་
པའི་ཚོགས་དྲུག་ནི་ཡིད་ཀྱི་སྐྱེ་མཆེད་ཡིན་པ་དང་། རྣམ་པར་ཤེས་པ་དྲུག་
གི་ཡུལ་ནི་ཡིད་ཀྱིས་མྱོང་ཞིང་ཡིད་ནི་འདི་ད ་་གི་སྟོན་པའོ་2)ཞེས་པ་དེ་
ཡིན། རྣམ་ཤེས་ཚོགས་གཅིག་ཏུ་སྒྲུབ་ཚུལ་ནི། རྣམ་ཤེས་གཅིག་ཉིད་མིག་
ལ་སོགས་པའི་དབང་བོའི་སྒོ་སོ་སོར་རྒྱུ་བ་ན་མིག་གི་རྣམ་ཤེས་སོགས་རྣམ་
ཤེས་ཀྱི་མིང་མི་འདྲ་བ་དུ་མ་བཏགས་པར་འདོད་དེ། དཔེར་ན། སྒེའུ་ཁུང་
དུ་མ་དང་ལྡན་པའི་ཁང་བའི་ནང་སྒྲོན་མེ་གཅིག་སྒྲོན་པ་ན། རྩ་བའི་སྒྲོན་
མེ་གཅིག་ཡིན་ཡང་ཤར་གྱི་སྒེའུ་ཁང་གི་སྒྲོན་མེའི་འོད་ལ་ཤར་སྒེའུ་ཁུང་གི་
སྒྲོན་མེའི་འོད་ཅེས་བརྗོད་པ་ལས་ནུབ་ཀྱི་སྒེའུ་ཁུང་གི་སྒྲོན་མེའི་འོད་ཅེས་
མི་བརྗོད་པ་དང་། ཤར་གྱི་སྒེའུ་ཁུང་གི་སྒྲོན་འོད་ཀྱིས་རང་ཕྱོགས་ཀྱི་མུན་པ་
སེལ་ནུས་པ་ལས་ནུབ་ཀྱི་སྒེའུ་ཁུང་ཕྱོགས་ཀྱི་མུན་པ་སེལ་མི་ནུས་པ་བཞིན།
རྩ་བའི་རྣམ་ཤེས་གཅིག་ཉིད་མིག་གི་དབང་བོ་ལ་སོགས་པའི་སྒོ་སོ་སོར་
ཞུགས་པ་ན། མིག་གི་རྣམ་ཤེས་ལ་སོགས་པའི་མིང་སོ་སོར་ཐོབ་ཅིང་། མིག་
གི་རྣམ་ཤེས་ཀྱིས་དབྱིབས་དང་ཁ་དོག་གི་བྱ་དངོས་ཙམ་མཐོང་བ་ལས་དྲི་
དང་རོ་མི་མྱོང་བ་ལྟ་བུའི་གནས་ལུགས་བཀོད་དེ་རྣམ་ཤེས་གཅིག་ཉིད་དུ་
10 ..



ས་བཅད་དང་པོ། གཞུང་དོན་དཀའ་གནད་ཞིབ་འཇུག
སྒྲུབ་པར་བྱེད་དོ། །
སྤྱིར་རྣམ་ཤེས་ཀྱི་ངོ་བོ་དང་གྲངས་ངེས་ཐད་སློབ་དཔོན་སོ་སོའི་
བཞེད་པ་མི་མཐུན་པ་མང་དུ་ཡོད་པ་བཀོད་ཟིན་པ་ལྟར་དང་། རྗེ་ཙོང་
ཁ་པའི་དཀའ་འགྲེལ་དུ་རྣམ་ཤེས་ཚོགས་གཅིག་ཏུ་འདོད་པ་དང་ཚོགས་
དགུར་འདོད་པ་གཉིས་དམིགས་སུ་བཀར་ཏེ་རིམ་པ་བཞིན་གྲངས་ཉུང་
བར་ཐལ་བ་དང་མང་བར་ཐལ་བའི་སྐྱོན་བརྗོད་དེ་དགག་པ་གནང་ཡོད།
འདིར་གྲངས་ཉུང་བར་ཐལ་བ་སྐྱོན་བརྗོད་གནང་ཚུལ་ཅུང་བཤད་ན།
དང་པོ་《སྐྱེ་མཆེད་བཅུ་གཉིས་སྟོན་པའི་མདོ་》དོན་ལོག་པར་གོ་བའི་
སྐྱོན་ནི། 、“ཡིད་དབང་ཤེས་ཀྱི་སྟོན་པར་གསུངས་པ་ནི་རིམ་པ་ལྟར་ཡིད་ཀྱི་
ཤེས་པས་ཆོས་ཐམས་ཅད་འཛིན་པ་དང་། ཡིད་ཤེས་ཀྱི་མཐུས་དབང་ཤེས་
ལ་འཇུག་པ་ཡོད་པ་དང༌། དེ་དག་ཡུལ་ལ་མི་འཕྲོ་བར་ནང་དུ་སྡུད་པའང་
ཡིད་ཤེས་ཀྱི་ནུས་པ་ལ་དགོངས་པ་ཡིན་པའི་ཕྱིར། ཚོགས་དྲུག་ཡིད་ཀྱི་སྐྱེ་
མཆེད་དུ་གསུངས་པའང་སྐྱེ་མཆེད་བཅུ་གཉིས་སུ་འབྱེད་པའི་སྐྱེ་མཆེད་
གཞན་དུ་གཞག་ཏུ་མེད་པས་ན་ཡིད་ཀྱི་སྐྱེ་མཆེད་དུ་བཤད་ཀྱི་ཡིད་ཤེས་སུ་
སྟོན་པ་མ་ཡིན་ཏེ། ཡིད་དང་ཡིད་ཤེས་དོན་གཅིག་མ་ཡིན་པའི་ཕྱིར་དང་་་ 31
ཞེས་གསུངས་པ་ལྟར་ཡིད་ཤེས་ཀྱིས་ལྐོག་གྱུར་གྱི་ཤེས་བྱ་རྟོགས་ནུས་པར་
མ་ཟད་དབང་ཤེས་ལ་བརྟེན་ནས་མངོན་གྱུར་གྱི་ཤེས་བྱའང་རྟོགས་ནུས་པ་
དང༌། དབང་ཤེས་ཀྱི་རྟོགས་དོན་ཐམས་ཅད་ཡིད་ཤེས་ཀྱིས་འཛིན་དགོས་
པས། ཡིད་ཤེས་ནི་ཚོགས་དྲུག་ལས་གཙོ་བོ་ཡིན་པར་བསྟན་པ་ཙམ་དང༌།
སྐྱེ་མཆེད་བཅུ་གཉིས་ཀྱི་རྣམ་གཞག་བྱེད་སྐབས་དབང་ཤེས་རྣམས་ཡིད་ཀྱི་
སྐྱེ་མཆེད་དུ་བསྡུས་ནས་བསྟན་པ་ཙམ་ལས་དབང་ཤེས་ཡིད་ཀྱི་སྐྱེ་མཆེད་
ཡིན་པར་མ་བསྟན་པའི་གནས་ལུགས་བརྗོད་འདུག་གོ །
ཀ 11 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གཉིས་པ་རིགས་པ་དང་འགལ་བའི་སྐྱོན་ནི། ཡིད་ཤེས་ཀྱིས་ལྐོག་གྱུར་
ཤེས་བྱ་རྣམས་རྟགས་དང་རྒྱུ་མཚན་ལ་བརྟེན་ནས་རྟོགས་ནུས་པ་དང་། ད་
དུང་འདས་པ་དྲན་པ་དང་། མ་འོངས་པ་དཔོག་ནུས་པ་བཞིན་དབང་ཤེས་
ཀྱིས་ཀྱང་ནུས་དགོས་པ་དང་། དབང་ཤེས་མཐོང་བ་མངོན་གྱུར་གྱི་ཡུ་ལ་ཁོ་
ནར་འཇུག་པ་བཞིན་ཡིད་ཤེས་ཀྱང་དེ་ཁོ་ནར་འཇུག་དགོས་པར་འགྱུར་ཏེ།
དབང་ཤེས་དང་ཡིད་ཤེས་རྫས་གཅིག་པ་ཁས་བླངས་ལ་གྲུབ་པས་སོ། །
རྣམ་ཤེས་ཚོགས་གཉིས་ནི། སློབ་དཔོན་བོ་དེ་རུ་ཙེ་བྱ་བས་སེམས་ཙམ་
པའི་གཞུང་ལ་བརྟེན་ནས་“དེ་བཞིན་ཉིད་ནི་དམིགས་པ་ཅན་གྱི་སེམས་
མིན་ཀྱང་ཆོས་ཉིད་ཀྱི་སེམས་དང་དད་པ་དང་ཆགས་སོགས་དང་མཚུངས་
ལྡན་གྱི་སེམས་ནི་རྣམ་རིག་ཙམ་གྱི་ངོ་བོ་ཡིན་པས་ཡིད་དང་རྣམ་ཤེས་སུ་
འཇོག་པ།ཅེས་སོགས་ཀྱི་ལྟ་བ་བཏོན་པ་ལས་དེ་བཞིན་ཉིད་ཀྱི་རྣམ་ཤེས་
དང་ཡིད་ཀྱི་རྣམ་ཤེས་གཉིས་སུ་བཞེད་པའི་ལྟ་བ་བྱུང་ཡོད་དོ། ། །
རྣམ་ཤེས་ཚོགས་དགུ་ནི། སློབ་དཔོན་ཡང་དག་བདེན་པས་བཞེད་
ཅིང་། ཁོང་གིས་《རྣམ་པར་ངེས་པའི་མཛོད་》ཅེས་བྱ་བའི་གཞུང་ལ་བརྟེན་
ནས་རྣམ་ཤེས་ཚོགས་དགུའི་རྣམ་གཞག་འཆད་པ་ཡིན། རྣམ་ཤེས་ཚོགས་
དགུ་འདོད་པ་གྲངས་མང་བར་ཐལ་བའི་སྐྱོན་ནི། ཁོས་རྣམ་ཤེས་ཚོགས་
བརྒྱད་ལས་ལོགས་སུ་གཙོ་བོའི་རྣམ་ཤེས་ཡོད་པར་འདོད་ལ། དེ་འདྲའི་རྣམ་
ཤེས་དེ་ནི་དེ་བཞིན་ཉིད་དང་ཡུལ་ལ་དམིགས་བྱེད་གཉིས་ཀར་འདོད་པས།
དོན་གྱིས་རྟག་དངོས་གཉིས་ཀྱི་གཞི་མཐུན་གྱི་རྣམ་ཤེས་ཤིག་ཁས་བླངས་པ་
ཡིན་ཏེ། སྤྱིར་དེ་བཞིན་ཉིད་ཡིན་ན་རྣམ་པ་ཐམས་ཅད་དུ་མི་འགྱུར་བའི་
རྟག་པ་ཡིན་པ་དང༌། ཡུལ་ལ་དམིགས་བྱེད་ཀྱི་ཤེས་པ་ཡིན་ན་དངོས་པོ་
ཡིན་པས་ཁྱབ་པའི་ཕྱིར་རོ། །
- 12 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
རྣམ་ཤེས་ཚོགས་བརྒྱད་ནི། སེམས་ཙམ་པ་སྤྱིའི་བཞེད་པའི་ལྟ་བ་ཞིག་
སྟེ་འཕགས་པ་ཐོགས་མེད་ཀྱིས་སེམས་ཙམ་པའི་གྲུབ་མཐའི་ཤིང་རྟའི་སྲོལ་
ཕྱེས་པ་ནས་རིམ་གྱིས་རྣམ་ཤེས་ཚོགས་བརྒྱད་རྣམ་ཤེས་ཚོགས་དྲུག་སྟེང་
ཀུན་གཞི་དང་ཉོན་ཡིད་གཉིས་བསྣན་པ་)འདོད་པའི་ལྟ་བ་འདི་ཅུང་དར་
ཁྱབ་ཏུ་ཕྱིན་ཏོ། ། །
གཉིས། ཀུན་གཞིའི་རྣམ་ཤེས་སྐོར་གྱི་ལྟ་བའི་རྨང་གཞི་དང་
གཞུང་ལུགས་ཀྱི་བྱུང་བ།
ཀུན་གཞིའི་རྣམ་ཤེས་ཀྱི་རྣམ་གཞག་འདི་ནི། གཙོ་བོ་སེམས་ཙམ་པས་
བཞེད་པའི་ལྟ་བ་ཞིག་ཡིན་པ་གོང་དུ་བཤད་ཟིན་པ་ལྟར་དང་། ལྟ་བ་འདིའི་
ལུང་གི་རྒྱབ་རྟེན་ལ་སངས་རྒྱས་ཀྱི་མདོ་དང་བྱམས་པ་དང་འབྲེལ་བའི་ཆོས་
ཉི་ཤུ་སོགས་ཡོད་དེ། 《ཆོས་མངོན་པ་ཐེག་པ་ཆེན་པོའི་མདོ་》ལས། “ཆོས་
ཀུན་ས་བོན་ཐམས་ཅད་པའི། །རྣམ་པར་ཤེས་པ་ཀུན་གཞི་སྟེ། །དེ་བས་ཀུན་
གཞི་རྣམ་ཤེས་དེ། །དམ་པ་དག་ལ་ངས་བཤད་དོ། །”ཅེས་དང༌། 《མདོ་སྡེའི་
དགོངས་འགྲེལ་》ལས། “ལེན་པའི་རྣམ་པར་ཤེས་པ་ཟབ་ཅིང་ཕྲ། །ས་བོན་
ཐམས་ཅད་ཆུ་བོའི་རྒྱུན་བཞིན་འབབ། །བདག་ཏུ་རྟོག་པར་འགྱུར་ན་མི་རུང་
ཞེས། །འདི་ནི་བྱིས་པ་རྣམས་ལ་ངས་མ་བསྟན། །ཞེས་དང་། 《འཕགས་པ་
ལང་ཀར་གཤེགས་པའི་མདོ་》ལས། “སེམས་ནི་ཀུན་གཞི་རྣམ་ཤེས་ཏེ། །ངར་
སེམས་པ་ནི་ཡིད་ཡིན་ནོ། །ཡུལ་ལ་རྣམ་པར་རིག་པ་གང་༌། །དེ་ནི་འཇུག་
པའི་རྣམ་ཤེས་འདོད། །”ཅེས་དང༌། 《གསེར་འོད་དམ་པའི་མདོ་》ལེའུ་བཅུ་
- 13 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
པ་ལས། ཀུན་གཞི་ལ་གནས་པའི་ཡིད་སྦྱངས་བས་ནི་ལོངས་སྤྱོད་རྫོགས་པའི་
སྐུ་འཐོབ་བོ་”ཞེས་སོགས་སངས་རྒྱས་ཀྱིས་གསུངས་པའི་མདོ་དང་། 《ཐེག་
བསྡུས་》ལས། “འདས་སོགས་དེ་བཞིན་རྨི་ལམ་དང་། །གཟུགས་བརྙན་རྣམ་པ་
གཉིས་པོ་ཡང་། །དམིགས་པ་ཡོད་པ་མ་ཡིན་པས། །དེ་ལ་དམིགས་པ་རུང་ཕྱིར་
རོ། །ཞེས་དང་། 《ཀུན་བཏུས་》ལས། “རྣམ་པར་སྨིན་པ་གང་ཞེ་ན། ཀུན་གཞིའི་
རྣམ་པར་ཤེས་པ་མཚུངས་པར་ལྡན་པ་དང་བཅས་པའོ། །ཞེས་དང་། 《སུམ་ཅུ་
པ་》ལས། “ཀུན་གཞིའི་འཁོར་གྱི་རེག་སོགས་ལྔ་བོ་ཉིད་ཡིད་ཀྱི་འཁོར་དུའང་
བཤད་ཅིང་ཚོར་བ་ལ་བྱེ་བྲག་ཏུ་མ་བྱས་པའི་ཕྱིར་རོ། །”ཞེས་སོགས་བྱམས་
པ་དང་འབྲེལ་བའི་ཆོས་ཉི་ཤུ་རྣམས་སུའང་ཀུན་གཞིའི་རྣམ་ཤེས་ཡོད་པའི་
སྒྲུབ་བྱེད་མང་དུ་བཀོད་འདུག་གོ །
དེར་མ་ཟད་ཐེག་དམན་གྱི་སྡེ་སྣོད་ལས་ཀྱང་ཀུན་གཞིའི་རྣམ་ཤེས་
བསྟན་འདུག་སྟེ། 《དགེ་འདུན་ཕལ་ཆེན་གྱི་སྡེའི་ལུང་》ལས། “རྩ་བའི་རྣམ་
པར་ཤེས་པ་་་ཞེས་དང་《ས་སྟོན་གྱི་སྡེའི་ལུང་》ལས་“འཁོར་བ་སྲིད་པའི་
ཕུང་བོ་སོགས་ཀྱི་ལུང་ཚིག་གིས་ཀུན་གཞིའི་རྣམ་ཤེས་བསྟན་པར་རྗེ་
ཐམས་ཅད་མཁྱེན་པའི་དཀའ་འགྲེལ་དུ་གསལ་བར་གསུངས་སོ། །གོང་དུ་
བཀོད་མ་ཐག་པའི་མདོ་དང་བསྟན་བཅོས་དེ་དག་ལས་ཀུན་གཞིའི་རྣམ་
ཤེས་སྐོར་མང་དུ་གླེང་འདུག་པ་དང༌། ལུང་དོན་དེ་དག་གི་རྨང་གཞི་ལ་
བརྟེན་ནས་རྒྱ་གར་དང་བོད་ཀྱི་མཁས་པ་སྔ་མ་དག་གིས་དཔྱད་པ་མང་
དུ་གནང་འདུག་མོད། གོ་དོན་ཆ་ཚང་ཞིང་རང་རྐྱ་འཕེར་བའི་གཞུང་ལུགས་
ཤིག་མ་བྱུང་། དུས་རབས་བཅོ་ལྔ་པའི་སྟོད་ཙམ་ལ་རྗེ་ཙོང་ཁ་པ་ཆེན་པོས་
(1357 1419)《ཡིད་དང་ཀུན་གཞིའི་དཀའ་བའི་གནས་ཀྱི་རྩ་བ་》དང་དེའི་
རང་འགྲེལ་གཉིས་མཛད་པ་ལ་བརྟེན་ནས་ཀུན་གཞིའི་རྣམ་ཤེས་སྐོར་གྱི་
- 14 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
གོ་དོན་ཆ་ཚང་ཞིང་བརྒྱུད་རིམ་ལྡན་པའི་སྒོ་ནས་རིགས་པའི་གཞུང་ལུགས་
སྟེང་སྡོམ་ཚིག་བཀོད་ཅིང༌། ཀུན་གཞིའི་རྣམ་ཤེས་སྐོར་གྱི་གཞུང་ལུགས་
གསར་བ་བྱུང་བ་དེས་བོད་གངས་ཅན་དུ་ཀུན་གཞིའི་རྣམ་ཤེས་སྐོར་གྱི་
དཔྱད་པར་འཕེལ་རྒྱས་ཀྱི་རྩེ་མོར་སོན་པ་མཚོན་ཡོད་དོ། ། །
གསུམ། ཀུན་གཞིའི་རྣམ་ཤེས་ཀྱི་གོ་དོན་དང་གྲངས་ངེས།
སྤྱིར་ཀུན་གཞིའི་རྣམ་ཤེས་ཀྱི་གོ་དོན་ལ་བཀའ་དང་བསྟན་བཅོས་དུ་
མ་རུ་བཤད་ཚུལ་མང་དུ་བྱུང་འདུག་མོད། མཉམ་མེད་ཙོང་ཁ་པས་ཀུན་
གཞིའི་དཀའ་འགྲེལ་དུ་བཤད་ཚུལ་རྣམས་ཕྱོགས་གཅིག་ཏུ་བསྡུས་ནས་
“དམིགས་པ་་དང་“རྣམ་པ་་་དང་“ངོ་བོ་”དང་“གྲོགས་་་བཞིས་གསལ་བར་
བསྟན་ཡོད། འདིར་ཡང་དེ་དག་གི་གོ་དོན་གསལ་བཤད་མདོ་ཙམ་ཞུ་ན།
དང་པོ་དམིགས་པ་ནི། ཀུན་གཞིའི་རྣམ་ཤེས་ཀྱི་དམིགས་ཡུལ་ལ་གོ་དགོས་
ཤིང་། དེ་ཡང་གཟུགས་དང་། སྒྲ། དྲི། རོ། རེག་བྱ་སྟེ་ཕྱིའི་གཟུགས་ལྔ་དང་། མིག་གི་
དབང་བོ་དང་། རྣ་བའི་དབང་བོ། སྣའི་དབང་བོ། ལྕེའི་དབང་བོ། ལུས་ཀྱི་
དབང་བོ་སྟེ་ནང་གི་གཟུགས་ལྔ་དང་། སྒོ་གསུམ་གྱིས་བཞག་པའི་ནང་གི་
བག་ཆགས་རྣམས་ཡིན། འོ་ན། དེ་དག་ལས་ནང་གི་བག་ཆགས་དེ་ཀུན་
གཞིའི་རྣམ་ཤེས་ཀྱི་དམིགས་པར་ཇི་ལྟར་འགྱུར་ཞེ་ན། ས་བོན་དེ་སྣང་ནས་
ཡུལ་དུ་མི་འགྱུར་ཡང་ས་བོན་གྱི་དབང་གིས་ཀུན་གཞིའི་རྣམ་ཤེས་ལ་གནས་
དབང་རྟེན་ཁོག་པ་དང་། ལུས་དབང་བོ་ལྔ། དོན་གཟུགས་སོགས་སྣང་བར་
འགྱུར་བས་ན་དམིགས་པར་བཞག་:ཅེས་གསུངས་པ་ལྟར་སྤྱིར་ལུས་ངག་
- 15 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཡིད་གསུམ་གྱིས་བཞག་པའི་དགེ་མི་དགེ་ལུང་མ་བསྟན་གྱི་ས་བོན་ནམ་
བག་ཆགས་ཀྱི་ཆ་ནི་ཀུན་གཞིའི་རྣམ་ཤེས་ལ་སྣང་མི་སྲིད་ཀྱང་། གནས་
དབང་རྟེན་ཁོག་པ་དང་། མིག་སོགས་དབང་བོ་ལྔ། གཟུགས་སྒྲ་དྲི་རོ་རེག་
བྱ་རྣམས་ནི་ཀུན་གཞིའི་རྣམ་ཤེས་ལ་སྣང་སྲིད་པ་དང༌། དེ་དག་ཀུན་གཞིའི་
རྣམ་ཤེས་ལ་སྣང་བ་ཡང་གཙོ་བོ་ཀུན་གཞིའི་རྣམ་ཤེས་སྟེང་གི་བག་ཆགས་
སད་སྟོབས་ཀྱིས་ཡིན་པར་འདོད་པས། ནང་གི་བག་ཆགས་ཀྱང་ཀུན་གཞིའི་
རྣམ་ཤེས་ཀྱི་དམིགས་པར་བཞག་པ་ཡིན་ནོ། ། །
གཉིས་པ་རྣམ་པ་ནི། ཀུན་གཞིའི་རྣམ་ཤེས་ལ་རང་གི་དམིགས་ཡུལ་
གཟུགས་སོགས་སྣང་ཡང་སྐབས་དེར་ངེས་པ་འདྲེན་མི་ནུས་པར་མ་ཟད་
ཕྱིས་སུའང་ངེས་པ་འདྲེན་མི་ནུས་པའི་སྣང་ལ་མ་ངེས་པའི་རྣམ་པ་ཞིག་
ཡིན་པར་བཞེད་དོ། །
གསུམ་པ་ངོ་བོ་ནི། སྒྲིབ་པས་མ་བསྒྲིབས་ཤིང་དགེ་མི་དགེ་གང་ཡང་
མ་ཡིན་པའི་ལུང་མ་བསྟན་གྱི་ངོ་བོ་ཞིག་ཏུ་འདོད། རྒྱུ་མཚན་ནི། ཀུན་གཞིའི་
རྣམ་ཤེས་ནི་དགེ་མི་དགེ་ལུང་མ་བསྟན་གྱི་བག་ཆགས་ཀུན་འཇོག་སའི་
གཞི་ཡིན་ཕྱིར། ངེས་པར་ལུང་མ་བསྟན་ཡིན་དགོས་ཏེ། གལ་ཏེ་དགེ་བ་ཡིན་
ན་མི་དགེ་བའི་ལས་ཀྱི་བག་ཆགས་འཇོག་གཞིར་མི་རུང་བ་དང༌། མི་དགེ་
བ་ཡིན་ན་དགེ་བའི་ལས་ཀྱི་བག་ཆགས་འཇོག་གཞིར་མི་རུང་བ་འདིས་ཤེས་
ནུས་སོ། །
བཞི་པ་གྲོགས་ནི། ཀུན་གཞིའི་རྣམ་ཤེས་ནི་ཡིད་ཀྱི་རྣམ་ཤེས་སོགས་
རྣམ་ཤེས་གཞན་དང་མི་འདྲ་བར་དེའི་འཁོར་དུ་སེམས་བྱུང་ང་གཅིག་ནང་
ནས་ཀུན་འགྲོ་ལྔ་(ཚོར་བ། འདུ་ཤེས། སེམས་པ། རེག་པ། ཡིད་བྱེད་)ཁོ་ན་
ལྡན་པ་ཡིན། རྒྱུ་མཚན་ནི། ཀུན་གཞིའི་རྣམ་ཤེས་ནི་རྟག་ཏུ་དགེ་མི་དགེ་
- 16 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
གང་ཡང་མིན་པའི་ལུང་མ་བསྟན་གྱི་ངོར་གནས་པས་རང་གི་འཁོར་དུ་གྱུར་
པའི་རྩ་ཉོན་དྲུག་དང་ཉེ་ཉོན་ཉི་ཤུ་མེད་ལ། དགེ་བ་བཅུ་གཅིག་དང་གཞན་
འགྱུར་བཞི་ཡང་མེད། དེ་དག་གང་རུང་ཡིན་ན་དགེ་མི་དགེ་གང་རུང་དང་
ཤེས་རབ་ཀྱི་ཆ་གང་རུང་ཡིན་དགོས་སོ། །
གཞན་ཡང་དེའི་འཁོར་དུ་གྱུར་པའི་ཡུལ་ངེས་ལྔ་མེད་དེ། ཀུན་གཞིའི་
རྣམ་ཤེས་ཡིན་ན་རང་ཡུལ་སྣང་ཡང་དེར་ངེས་པ་འདྲེན་མི་ནུས་པར་གོང་
དུ་བཤད་ཟིན་པ་དང༌། ཡུལ་ངེས་ལྔ་བོ་གང་རུང་ཡིན་ན་རང་ཡུལ་ལ་ངེས་
པ་འདྲེན་ནུས་པས་ཁྱབ་བོ། །ད་དུང་ཀུན་གཞིའི་རྣམ་ཤེས་འཁོར་གྱི་ཚོར་བ་
ཡིན་ན་ངེས་པར་བཏང་སྙོམས་ཡིན་དགོས་ཏེ། ཚོར་བ་བདེ་སྡུག་གང་རུང་
ཡིན་ན་རང་ཡུལ་བདེ་སྡུག་གི་ངོ་བོ་མྱོང་བས་ཁྱབ་ཅིང་། ཀུན་གཞིའི་རྣམ་
ཤེས་ཡིན་ན་རང་ཡུལ་སྣང་ཡང་དེ་ལ་ངེས་པ་འདྲེན་མི་ནུས་ཤིང་མི་གསལ་
བའི་རྣམ་པ་ཞིག་ཡིན་དགོས། །
འོ་ན། ཀུན་གཞིའི་རྣམ་ཤེས་ལ་གཟུགས་སོགས་ཇི་ལྟར་སྣང་ཞེ་ན༑
ཀུན་གཞིའི་རྣམ་ཤེས་ལ་རང་ཡུལ་གཟུགས་སོགས་སྣང་སྐབས་ཐོག་མར་
མིག་ཤེས་སོགས་དབང་ཤེས་ལ་དངོས་སུ་སྣང་བ་བརྒྱུད་རྗེས་སུ་ཀུན་གཞིའི་
རྣམ་ཤེས་ལ་སྣང་དགོས་པ་ལས་གཟུགས་སོགས་ཀུན་གཞིའི་རྣམ་ཤེས་ལ་
ཐད་ཀར་སྣང་མི་ནུས་ཏེ། 《ཀུན་གཞིའི་དཀའ་གནས་རྩ་བ་》ལས། “དངོས་
སུ་རང་གི་དབང་དོན་ནོ། །བརྒྱུད་ནས་དེ་ཡི་ཚོགས་དྲུག་གི །ཡུལ་དུ་སྣང་
བར་གང་ནུས་པ། །ཀུན་གཞིའི་ཡུལ་དུའང་འཇོག་པ་ཡིན། །“ཞེས་གསུངས་
པ་ལྟར་རོ། །
སྤྱིར་ཀུན་གཞིའི་རྣམ་ཤེས་ཀྱི་ཡུལ་ཡིན་ན་བཤད་མ་ཐག་པའི་ཐོགས་
བཅས་ཀྱི་གཟུགས་ཅན་བཅུ་བོ་གང་རུང་ཡིན་པས་ཁྱབ་ལ། དེ་ལས་གཞན་
-17 ，



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
ནམ་མཁའ་དང་འདས་མ་འོངས་སོགས་བཏགས་ཡོད་ཀྱི་ཤེས་བྱ་རྣམས་ནི་
ཀུན་གཞིའི་ཡུལ་མིན་ཏེ། ཀུན་གཞིའི་རྣམ་ཤེས་ལ་རྣམ་མཁའ་ལ་སོགས་པའི་
བཏགས་ཡོད་ཀྱི་ཤེས་བྱར་འདི་དང་འདི་ཞེས་ཐ་སྙན་འདོགས་པའི་འདུ་
ཤེས་མེད་པ་ཡིན། དེ་ཡང་ཡིན་ཏེ། བཏགས་ཡོད་ཀྱི་ཤེས་བྱ་རྣམས་རྟགས་
དང་དགག་བྱ་ཅི་རིགས་བློ་ཡུལ་དུ་ཤར་བ་ལ་བརྟེན་ནས་ཡིད་ཤེས་ཁོ་ནས་
ངོས་འཛིན་དགོས། དཔེར་ན། ནམ་མཁའ་ངོས་འཛིན་དུས་ཐོག་མར་ཐོགས་
རེག་གི་ཤེས་བྱ་ངོས་ཟིན་པར་བྱས། དེ་ནས་ཐོགས་རེག་བཀག་ཙམ་གྱི་ཆ་སྟེ་
ཐོགས་རེག་མེད་པའི་བར་སྣང་སྟོང་བ་ཙམ་ནམ་མཁའ་ཡིན་པར་བརྡ་སྤྲད་
རྗེས། ཉན་པ་པོས་བརྡ་དེ་ལ་བརྟེན་ནས་མིག་ལམ་དུ་སྣང་ཐུབ་པའི་བར་
སྣང་གི་སྔོ་བསངས་དེ་ནམ་མཁའ་མ་ཡིན་པར། ཐོགས་རེག་བཀག་ཙམ་གྱི་
ཚེ་དབང་ཤེས་ལ་སྣང་མི་སྲིད་ཀྱང་ནམ་མཁའི་དགག་བྱ་ཐོགས་རེག་བཅད་
པ་དང་དོན་སྤྱི་བརྒྱུད་པ་སོགས་ལ་བརྟེན་ནས་ནམ་མཁའི་ངོ་བོ་དངོས་ཏེ།
ཐོགས་རེག་བཀག་ཙམ་གྱི་མེད་དགག་ཉིད་ནམ་མཁའི་རང་བཞིན་ཡིན་
པར་ཡིད་ཤེས་ཁོ་ནས་ཁོང་དུ་ཆུད་པར་འགྱུར། དེར་བརྟེན་བུམ་པའི་ནང་
གི་ནམ་མཁའ་དང་ཁང་པའི་ནམ་མཁའ་སོགས་ནམ་མཁའི་བྱེ་བྲག་རྣམས་
ཀྱང་རྟོགས་པར་འགྱུར་རོ། །
དེ་བས་དབང་ཤེས་ལ་སྣང་མི་ཐུབ་པའི་བཏགས་ཡོད་ཀྱི་ཤེས་བྱ་
རྣམས་ནི་རྣམ་ཤེས་གཞན་ལ་སྣང་མི་ཐུབ་ཅིང་། ཡིད་ཤེས་ཁོ་ནར་སྣང་
ནས་དེས་བཏགས་ཡོད་ཀྱི་ཤེས་བྱ་རྣམས་ཀྱི་ངོ་བོ་མྱོང་ཞིང་ཡིན་མིན་གྱི་སྒོ་
འདོགས་གཅོད་དགོས་པ་ཡིན་ནོ། །གོང་དུ་ང་ཚོས་རྗེ་བླ་མའི་《ཀུན་གཞིའི་
དཀའ་གནས་ཀྱི་རྩ་བ་》གཞིར་བཟུང་ནས། ཀུན་གཞིའི་གོ་དོན་ཐད་ཅུང་
ཟབ་ཅིང་ཕྲ་ལ་བརྒྱུད་རིམ་ལྡན་པའི་སྒོ་ནས་དཔྱད་བརྗོད་བྱས་པ་ཡིན་ལ་
་[8 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
ད་དུང་གནད་བསྡུས་ཀྱི་ཚུལ་དུ་ཀུན་གཞིའི་རྣམ་ཤེས་ཀྱི་ངོ་བོ་ངོས་བཟུང་
ན། སྒྲིབ་པས་མ་བསྒྲིབས་ཤིང་དགེ་མི་དགེ་གང་ཡང་མིན་པ། བག་ཆགས་
ཐམས་ཅད་ཀྱི་འཇོག་གཞིར་གྱུར་པའི་རྣམ་ཤེས་གང་ཞིག རང་གི་འཁོར་
ཀུན་འགྲོ་ལྔ་ཁོ་ན་དང་མཚུངས་ལྡན་གྱི་ཤེས་པ་ཕྲ་བའི་དམིགས་རྣམ་ཤིན་
ཏུ་མི་གསལ་བ། ཐོགས་མ་མེད་པ་ནས་འཁོར་བ་ཇི་སྲིད་གནས་ཀྱི་བར་རྒྱུན་
རིགས་འདྲ་རྒྱུན་ཆགས་སུ་འཇུག་པའི་གཙོ་བོའི་རྣམ་རིག་དེ་ཀུན་གཞིའི་
རྣམ་ཤེས་ཀྱི་ངོ་བོ་ཡིན།
སྒྲ་བཤད་ནི། དགེ་མི་དགེ་ལུང་མ་བསྟན་གྱི་བག་ཆགས་ཀུན་ཆུད་མི་
ཟ་བར་འཛིན་པའི་གཞིར་གྱུར་པའི་རྣམ་ཤེས་ཡིན་པའི་ཆ་ནས་ཀུན་གཞིའི་
རྣམ་ཤེས་ཞེས་བརྗོད་དོ། །སྒྲས་བརྗོད་རིགས་ཀྱི་སྒོ་ནས་དབྱེ་ན། རྟེན་དུ་གྱུར་
པ་རྣམ་སྨིན་གྱི་ཀུན་གཞི་དང་། བརྟེན་པ་ས་བོན་གྱི་ཀུན་གཞི་གཉིས་ཡོད།
དང་པོ་དང་ཀུན་གཞིའི་རྣམ་ཤེས་དོན་གཅིག་ལ། གཉིས་པ་ནི་ཀུན་གཞིའི་
རྣམ་ཤེས་སྟེང་གི་དགེ་མི་དགེ་ལུང་མ་བསྟན་གྱི་བག་ཆགས་ཡོད་ཚད་ལ་གོ་
དགོས་པས་བརྟེན་པ་ས་བོན་གྱི་ཀུན་གཞི་ནི་ཀུན་གཞིའི་རྣམ་ཤེས་དངོས་
མིན་ཕྱིར་སྒྲས་བརྗོད་རིགས་ཀྱི་སྒོ་ནས་དབྱེ་བ་ཡིན་ནོ། ། །
མིང་གི་རྣམ་གྲངས་ལ། ཐེག་དམན་གྱི་སྡེ་སྣོད་རྣམས་སུ་“ཀུན་གཞི་
རྩ་བའི་རྣམ་ཤེས་”དང༌། “འཁོར་བ་ཇི་སྲིད་པའི་ཕུང་བོ་”སོགས་ཐ་སྙད་
ཀྱིས་བསྟན་ལ། ཐེག་ཆེན་གྱི་སྡེ་སྣོད་རྣམས་སུ་“ཀུན་གཞིའི་རྣམ་ཤེས་་་དང་།
“ལེན་པའི་རྣམ་ཤེས་་དང་། “ཤེས་བྱའི་གནས་སོགས་ཐ་སྙད་ཀྱིས་བསྟན་པ་
འདི་ལས་བཅོམ་ལྡན་འདས་ཀྱིས་ཐེག་པ་ཆེ་ཆུང་གི་སྡེ་སྣོད་རྣམས་སུ་ཀུན་
གཞིའི་རྣམ་ཤེས་སྐོར་མང་དུ་གསུངས་འདུག་པ་ཧ་ཅང་གསལ་ལོ། །
- 19，



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བཞི། ཀུན་གཞིའི་རྣམ་ཤེས་ཀྱི་གནས་འགྱུར་མཚམས།
ལྷག་མ་མེད་དང་རྡོ་རྗེའི་ལྟའི། །བར་དུ་རྒྱུན་མི་འཆད་དུ་འཇུག །
ཅེས་གསུངས་པ་ལྟར་ཐེག་དམན་གྱི་དབང་དུ་བཏང་ན་ལྷག་མེད་དགུ་
བཅོམ་པ་(སྔར་ལས་ཉོན་གྱིས་འཕངས་པའི་ཕུང་བོ་དོར་ཟིན་པའི་དགྲ་
བཅོམ་པ་ལྟ་བུ། དེའི་ལུས་ནི་ཡིད་ཀྱི་རང་བཞིན་ཡིན་པར་གསུངས། དཔེར་
ན། ཚེ་དེ་ལ་དགྲ་བཅོམ་ཐོབ་རྗེས་སྐུ་ཚེ་མྱ་ངན་ལས་འདས་ཏེ་བདེ་བ་ཅན་གྱི་
པད་མའི་སྦུབས་སུ་སྐྱེ་བ་བླངས་པའི་ཉན་ཐོས་དགྲ་བཅོམ་པ་ལྟ་བུ་)དང་། ཐེག་
ཆེན་གྱི་དབང་དུ་བཏང་ན་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་(ཏིང་ངེ་
འཛིན་འདི་ལས་རྗེས་ཐོབ་ཏུ་མ་ལྡང་བར་མཉམ་བཞག་ཐུན་གཅིག་གི་ངང་
ནས་ཐད་ཀར་ཐེག་ཆེན་གྱི་མི་སློབ་ལམ་སྟེ་སངས་རྒྱས་གོ་འཕང་མངོན་དུ་
བྱེད་ངེས་པའི་ཏིང་ངེ་འཛིན་ཞིག་)བར་རྒྱུན་ཆད་མེད་པར་འཇུག་ལ། ཐེག་
དམན་གྱི་ལྷག་མེད་མྱང་འདས་དང་ཐེག་ཆེན་གྱི་སྒོམ་ལམ་རྡོ་རྗེ་ལྟ་བུའི་
ཏིང་ངེ་འཛིན་གྱི་རྗེས་ཏེ་སངས་རྒྱས་ཀྱི་གོ་འཕང་མངོན་དུ་བྱས་པ་ནས་
ཀུན་གཞིའི་རྣམ་ཤེས་གནས་འགྱུར་བར་གསུངས་སོ། ། །
གནས་འགྱུར་ཚུལ་ལ་ཐེག་དམན་དགྲ་བཅོམ་པ་ལྷག་མེད་དུ་མྱ་ངན་
ལས་འདས་ཚེ་ཁོས་ཉོན་སྒྲིབ་ས་བོན་དང་བཅས་པ་ཟད་པར་སྤངས་ཟིན་
པས། དགྲ་བཅོམ་པ་དེའི་རྒྱུད་ཀྱི་བག་ཆགས་ཀྱི་འཇོག་གཞིར་གྱུར་པའི་རྣམ་
ཤེས་དེར་ཀུན་གཞིའི་རྣམ་ཤེས་ཀྱི་དོན་མི་ཚང་བའི་ཕྱིར་ཏེ། ཀུན་གཞིའི་
རྣམ་ཤེས་ཡིན་ན་དགེ་མི་དགེ་ལུང་མ་བསྟན་གྱི་བག་ཆགས་འཇོག་གཞི་
20 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
ཡིན་དགོས་པར་མ་ཟད། ཉོན་ཡིད་ཀྱིས་བདག་ཏུ་ལྟ་བའི་ཡུལ་ཞིག་ཀྱང་
ཡིན་དགོས་པ་རེད། དེ་བས་ལྷག་བཅས་དགྲ་བཅོམ་པས་ཉོན་སྒྲིབ་ས་བོན་
དང་བཅས་པ་རྩ་ནས་སྤངས་ཟིན་ཀྱང་། དེའི་རྒྱུད་ན་སྔར་ལས་ཉོན་གྱིས་
འཕངས་པའི་ཕུང་བོ་ལྷག་མ་ཙམ་ཡོད་ཕྱིར། དེའི་རྒྱུད་ཀྱི་བག་ཆགས་འཇོག་
གཞིར་གྱུར་པའི་རྣམ་ཤེས་དེ་ད་དུང་ཀུན་གཞིའི་རྣམ་ཤེས་ཡིན་ལ། སྐུ་ཚེའི་འདུ་
བྱེད་བཏང་བ་ན་སྔར་ལས་ཉོན་གྱིས་འཕངས་པའི་སྡུག་བསྔལ་གྱི་ཕུང་བོ་ལྷག་
མའང་སྤངས་ཟིན་པས་དེའི་རྒྱུད་ཀྱི་བག་ཆགས་འཇོག་གཞིར་གྱུར་པའི་རྣམ་ཤེས་
དེ་“རྣམ་སྨིན་གྱི་རྣམ་ཤེས་”སུ་གནས་གྱུར་པར་གསུངས་སོ། ། །
འོ་ན། ཀུན་གཞིའི་རྣམ་ཤེས་དང་རྣམ་སྨིན་གྱི་རྣམ་ཤེས་གཉིས་དོན་
གཅིག་པ་མ་ཡིན་ནམ་ཞེ་ན། དོན་མི་གཅིག་སྟེ། སྤྱིར་“ཀུན་གཞིའི་རྣམ་ཤེས་
ལ་རྣམ་སྨིན་གྱིས་ཁྱབ་ཀྱང་རྣམ་སྨིན་གྱི་རྣམ་ཤེས་ལ་ཀུན་གཞིས་མ་ཁྱབ་་11
པར་གསུངས་པ་ལྟར་རོ། །
ཐེག་ཆེན་གྱི་དབང་ཏུ་བཏང་ན། ཐེག་ཆེན་དགྲ་བཅོམ་པ་སྟེ་སངས་
རྒྱས་ཀྱི་གོ་འཕང་མངོན་དུ་བྱས་པ་ན་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་
ལ་གནས་པའི་སེམས་དཔའི་རྒྱུད་ཀྱི་ཀུན་གཞིའི་རྣམ་ཤེས་དེ་“མེ་ལོང་ལྟ་
བུའི་ཡེ་ཤེས་”ཀྱི་ངོ་བོར་གནས་གྱུར་པར་གསུངས་སོ། །
མདོར་ན། ཀུན་གཞིའི་རྣམ་ཤེས་ཀྱི་རྒྱུན་ཆད་པ་མི་སྲིད་ཅིང་། ལྷག་
མེད་དགྲ་བཅོམ་དང་སངས་རྒྱས་ཀྱི་གོ་འཕང་མངོན་དུ་བྱས་ནའང་རྣམ་
ཤེས་གཞན་དུ་མིང་བཏགས་པ་སྟེ་གནས་འགྱུར་བར་བཤད་པ་ཙམ་ལས་
རྒྱུན་ཆད་པ་མིན་ནོ། །
- 21 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
་
ལྔ། ཀུན་གཞིའི་རྣམ་ཤེས་ཁས་ལེན་དགོས་པའི་རྒྱུ་མཚན།
སེམས་ཙམ་པའི་ལུགས་འདིར་ཀུན་གཞིའི་རྣམ་ཤེས་ཡོད་པར་སྒྲུབ་
བྱེད་ལྔ་ཡོད། །
སྒྲུབ་བྱེད་དང་པོ་ནི། མའི་མངལ་དུ་ཉིང་མཚམས་སྦྱོར་དུས་ཀུན་
གཞིའི་རྣམ་ཤེས་མེད་ན་མི་རུང་བར་འདོད་དེ། ཀུན་གཞིའི་རྣམ་ཤེས་ནི་ཚེ་
སྔོན་ལས་ཀྱི་རྣམ་སྨིན་དུ་བཤད་པ་ལས་ཀྱི་མཐུས་ཉིང་མཚམས་སྦྱོར་རུང་
ཞིང་མིག་གི་རྣམ་ཤེས་ལ་སོགས་པའི་དབང་ཤེས་རྣམས་ནི། རང་རང་གི་
ཐུན་མོང་མ་ཡིན་པའི་བདག་རྐྱེན་དབང་བོ་ལ་བརྟེན་ནས་སྐྱེ་དགོས་ཕྱིར་
རེ་འགའ་སྐྱེ་ལ་རེ་འགའ་མི་སྐྱེ་བ་དང་། ་ ཚེ་འཕོས་མ་ཐག་པའི་སེམས་ཅན་
དེར་དབང་བོ་མེད་པས་མིག་གི་རྣམ་ཤེས་སོགས་འབྱུང་མི་སྲིད་ཕྱིར་དེ་ལ་
བརྟེན་ནས་ཉིང་མཚམས་སྦྱོར་མི་ནུས་པའི་ཕྱིར་རོ། །
སྒྲུབ་བྱེད་གཉིས་པ་ནི། རྣམ་ཤེས་ཚོགས་དྲུག་གིས་བག་ཆགས་ཀྱི་
རྟེན་གཞི་བྱེད་མི་ནུས་ཏེ། རྒྱུ་མཚན་དང་པོའི་སྐབས་བཤད་པ་ལྟར་རྣམ་
ཤེས་ཚོགས་དྲུག་ནི་དབང་བོ་ལ་བརྟེན་ནས་སྐྱེ་དགོས་པས་རེ་འགའ་ཡོད་
ལ་རེ་འགའ་མེད་པའི་གནས་སྐབས་འབྱུང་སྲིད་དེ། 《བསྡུ་བ་》ལས། “ཀུན་
གཞི་ཡོད་ལ་འཇུག་ཤེས་མེད་པའི་མུ་ནི་སེམས་མེད་པའི་གནས་སྐབས་
ལྔ་ལྟ་བུའོ་“༌”ཞེས་གསུངས་པ་ལྟར་གཉིད་སྟུག་པོ་ལོག་པ་དང་བརྒྱལ་བ་
ལ་སོགས་པའི་སྐབས་སུ་འཇུག་ཤེས་སམ་རྣམ་ཤེས་ཚོགས་དྲུག་མེད་པར་
བཤད་ཅིང་། དེ་དག་གི་སྐབས་སུ་ཀུན་གཞིའི་རྣམ་ཤེས་མེད་ན་སྔར་ལས་
-- 2?



ས་བཅད་དང་པོ། གཞུང་དོན་དཀའ་གནད་ཞིབ་འཇུག
ཉོན་གྱི་དབང་གིས་བསགས་པའི་དགེ་མི་དགེ་ལུང་མ་བསྟན་གྱི་བག་ཆགས་
ཀུན་གྱི་རྟེན་གཞིར་གྱུར་པའི་རྣམ་ཤེས་མེད་པར་འགྱུར་ལ་ དེའི་ཚེ་བག་
ཆགས་ཀུན་ཆུད་ཟོས་སུ་འགྲོ་བའི་སྐྱོན་འབྱུང་བ་ཡིན་ནོ། ། །
སྒྲུབ་བྱེད་གསུམ་པ་ནི། མི་སུ་ཞིག་ཡིན་རུང་དེས་གནད་དོན་ཞིག་ལ་
རྩེ་གཅིག་ཏུ་མཉམ་པར་བཞག་པའི་ཚེ་གློ་བུར་དུ་གནད་དོན་གཞན་ཞིག་
དྲན་པའི་འདུ་ཤེས་དང་ཚོར་བ་འབྱུང་ཞིང་། དེ་འདྲའི་འདུ་ཤེས་དང་ཚོར་
བ་ནི་ཀུན་གཞིའི་རྣམ་ཤེས་སྟེང་གི་བག་ཆགས་སད་པའི་དབང་གིས་ཡིན་
པ་མ་གཏོགས། ཡིད་ཀྱི་རྣམ་ཤེས་སོགས་ནི་ཡུལ་དབང་འདུས་པ་ལས་སྐྱེ་
དགོས་ཕྱིར། རྣམ་ཤེས་དེ་དག་ཡུལ་དབང་འདུས་པ་ལ་མ་ལྟོས་པར་ཐོལ་
བྱུང་དུ་སྐྱེ་མི་སྲིད་པ་ཡིན་ནོ། །
སྒྲུབ་བྱེད་བཞི་པ་ནི། ཀུན་གཞིའི་རྣམ་ཤེས་མེད་ན་འདུ་ཤེས་མེད་
པ་དང་འགོག་པ་ལ་སྙོམས་པར་འཇུག་མི་ནུས་ཏེ། འདུ་ཤེས་མེད་པ་དང་
འགོག་པ་ལ་སྙོམས་པར་འཇུག་དུས་ཡིད་ཀྱི་རྣམ་ཤེས་སོགས་རྣམ་ཤེས་
ཚོགས་དྲུག་འགགས་པར་གསུངས་ཤིང་། དེའི་ཚེ་ཀུན་གཞིའི་རྣམ་ཤེས་མེད་
ན་སྙོམས་འཇུག་པའི་རྒྱུད་ན་རྣམ་ཤེས་ཀྱི་རྒྱུན་ཅི་ཡང་མེད་པས་ལུས་སྤངས་
ཏེ་ཤི་བ་དང་ཁྱད་མེད་དོ། །
སྒྲུབ་བྱེད་ལྔ་པ་ནི། ཀུན་གཞིའི་རྣམ་ཤེས་མེད་ན་འཆི་འཕོ་བ་མི་རུང་
སྟེ། སྤྱིར་མི་སུ་ཡིན་རུང་དེ་འཆི་བའི་ཚེ་ཐོག་མར་ལུས་ཀྱི་སྟོད་སྨད་གང་
རུང་ནས་དྲོད་རིམ་གྱིས་བསྡུས་ཏེ་མཐར་སྙིང་གའི་དྲོད་ཐིག་དེ་ཡལ་བ་ནི་
རྣམ་ཤེས་ལུས་དང་ཁ་བྲལ་ཏེ་འཆི་བར་འཇོག་པ་དེའི་ཕྱིར་ལུས་འདོར་བྱེད་
ཀྱི་རྣམ་ཤེས་ནི་དྲོད་ཚོར་བསྡུ་བྱེད་ཀྱི་རྣམ་ཤེས་ལ་རག་ལས་པར་འདུག སྒོ་
ལྔའི་རྣམ་ཤེས་ནི་ལུས་འདོར་བྱེད་ཀྱི་རྣམ་ཤེས་མ་ཡིན་ཏེ་སྒོ་ལྔའི་རྣམ་ཤེས་
- 23 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ནི་ལུས་ཀྱི་ཆ་ཤས་ལ་གནས་ཤིང་། ལུས་ཀྱི་ཆ་ཤས་དེ་དག་ལ་གནས་པའི་
རྣམ་ཤེས་གང་རུང་འཇིག་ཀྱང་ཆ་ཤས་དེ་དག་གི་དྲོད་མི་ཉམས་པ་དང་། གཉིད་
སྟུག་པོ་ལོག་པ་དང་བརྒྱལ་བའི་ཚེ་ན་རྣམ་ཤེས་ཚོགས་དྲུག་མེད་ཀྱང་ལུས་
ཀྱི་དྲོད་ཚོར་མི་ཉམས་པའི་གནས་ལུགས་འདིས་ཡིད་ཀྱི་རྣམ་ཤེས་ཀྱང་འཆི་
འཕོ་བྱེད་པའི་རྣམ་ཤེས་མིན་པ་གསལ་བོར་རྟོགས་ཐུབ། དེ་བས་སེམས་ཙམ་
པའི་ལུགས་འདིར་ལས་གསོག་པ་པོ་དང་རྣམ་སྨིན་མྱོང་བ་པོའི་གང་ཟག་གི་
མཚན་གཞིའི་རྣམ་ཤེས་ལ་ཀུན་གཞིའི་རྣམ་ཤེས་འཇོག་པ་འང་གནད་འདི་
ལ་ཐུག་འདུག་གོ །
དཔྱད་རྩོམ་འདི་ནི་2001ལོར་《མཚོ་སྔོན་དགེ་ཐོན་སློབ་ཆེན་མི་རིགས་དགེ་ཐོན་སློབ་གླིང་
གི་རིག་གཞུང་དུས་དེབ་》གཉིས་པའི་སྟེང་བཀོད་ཡོད།
ལུང་ཁུངས།
[1]IS][6]17ll8][9]རྗེ་ཙོང་ཁ་པས་མཛད་པའི་《ལེགས་བཤད་གསེར་ཕྲེང་》། ཤོག་
ངོས་1121དང༌1124དང་1]14དང་160དང་1}6]ན་གསལ། 1986ལོར་མཚོ་སྔོན་མི་
རིགས་དཔེ་སྐྲུན་ཁང་གིས་བསྐྲུན། །
[2][4]སེ་ར་དེ་ད་པ་ཐུགས་རྗེས་མཛད་པའི་《འབྲུ་འགྲེལ་སྙིང་པོ་གནད་དོན་
གསལ་སྒྲོན》། ཤོག་ངོས31དང30ན་གསལ། ལྷ་སའི་ཤིང་དཔར་
[3]སེར་བྱེས་ལྷ་རམས་པ་བློ་བཟང་ཆོས་དར་གྱིས་མཛད་པའི་《ཀུན་གཞིའི་དཀའ་
འགྲེལ་དགོངས་དོན་རབ་གསལ་སྐལ་བཟང་མགྲིན་རྒྱན》། ཤོག་ངོས40ན་གསལ། སྐུ་
འབུམ་ཤིང་དཔར།
24 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
གསུམ་པ། བཀའ་དང་བསྟན་བཅོས་ཀྱི་
རྣམ་གཞག་ལ་དཔྱད་པ།
བཀའ་དང་བསྟན་བཅོས་ཀྱི་རྣམ་གཞག་འདི་ནི་ནང་བསྟན་གཞུང་
ལུགས་ཀྱི་རྨང་གཞིའི་ཐོག་བོད་དུ་དར་ཁྱབ་བྱུང་བ་ཞིག་དང༌། ལྷག་པར་
ཐེག་པ་ཆེན་པོའི་ཆོས་ཀྱི་གཞུང་ལུགས་ཀྱི་རྨང་གཞི་ལ་བརྟེན་ནས་བྱུང་བ་
ཞིག་རེད། དེ་ཡང་ཐེག་པ་ཆེན་པོའི་ཆོས་ཀྱི་ལྟ་བ་དང་གཞུང་ལུགས་ཀྱི་རྨང་
གཞི་ནི་“དབུ་མ་རིགས་ཚོགས་དྲུག་་་དང་བྱམས་ཆོས་སྡེ་ལྔ་༌ཡིན། འཆད་
འགྱུར་གྱི་བཀའ་དང་བསྟན་བཅོས་ཀྱི་རྣམ་གཞག་ནི་བྱམས་ཆོས་སྡེ་ལྔའི་
ནང་ཚན་《རྒྱུད་བླ་མ་》ལ་བརྟེན་ནས་བྱུང་བ་ཞིག་རེད། འདིར་ངེས་པར་
ཤེས་དགོས་པ་ཞིག་ལ། བོད་བརྒྱུད་ནང་བསྟན་ནི་དུས་རབས་བདུན་པའི་
ནང་གསར་དུ་འཕེལ་རྒྱས་བྱུང་ཞིང་བོད་བརྒྱུད་ནང་བསྟན་རང་ལྡོག་ནས་
ཐེག་པ་ཆེན་པོའི་ཆོས་དང་སྒོས་སུ་གསང་སྔགས་ཤས་ཆེ་བ་རེད། རྒྱུ་མཚན་
ནི། སྤྱིར་ནང་བསྟན་ཤེས་རིག་གི་ལོ་རྒྱུས་ཀྱི་ངོས་ནས་བལྟས་ན་དུས་རབས་
བདུན་པ་ནས་བཅུ་གསུམ་པའི་བར་ནི་གཙོ་བོ་ཐེག་པ་ཆེན་པོའི་ཆོས་དང་
སྒོས་སུ་གསང་སྔགས་དར་རྒྱས་སུ་འགྲོ་བའི་དུས་སྐབས་ཡིན་པ་དང་། དུས་
སྐབས་དེའི་ནང་བསྟན་གྱི་ལྟ་བ་དང་གཞུང་ལུགས་ཀྱི་རྒྱབ་རྟེན་གཙོ་བོ་ནི་
བཤད་མ་ཐག་པའི་《དབུ་མ་རིགས་ཚོགས་དྲུག་》དང་《བྱམས་ཆོས་སྡེ་ལྔ་》
སོགས་ཡིན། དེ་བས་བོད་བརྒྱུད་ནང་བསྟན་གྱི་རྒྱབ་རྟེན་གྱི་གཞུང་ལུགས་
དང་ལྟ་བ་ཡང་གོང་གསལ་གྱི་གཞུང་དེ་དག་དང་དེ་དག་ལས་བྱུང་བའི་
- 25 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ལྟ་བ་ལས་མ་འདས་པ་བོད་ཀྱི་སྔ་ཕྱིའི་མཁས་པའི་བརྩམ་ཆོས་ལ་བལྟས་ན་
གསལ་བོར་ཤེས་ཐུབ་བོ། །
བོད་ཀྱི་སྤྱི་ཚོགས་ཀྱི་འགྱུར་ལྡོག་དང་ཤེས་རིག་གི་འཕེལ་རྒྱས། སྐད་
ཆའི་དགོས་མཁོ་དང་བསྟུན་བཀའ་ཞེས་པའང་དོན་དུ་མ་ཞིག་ལ་གོ་བཞིན་
ཡོད་མོད། 《རྒྱུད་བླ་མར་》“བཀའ་”དང་“བསྟན་བཅོས་་་ལ་མཚན་ཉིད་
དང་དབྱེ་བ་ཁྱད་པར་སོགས་ཕྱེས་པའི་ཤུགས་རྐྱེན་འོག་“བཀའ་་”དང་
“བསྟན་བཅོས་ནི་རང་རྐྱ་ཐུབ་པའི་གཞུང་ལུགས་ཀྱི་མ་ལག་ཅིག་ཏུ་གྱུར་
ཅིང་། དེ་དང་མཉམ་དུ་བོད་དུ་བཀའ་དང་བསྟན་བཅོས་ཀྱི་གོ་དོན་ཐད་
ཚད་བཀག་ དང་གཏན་འཁེལ་རང་བཞིན་གྱི་འདུ་ཤེས་གསར་བ་ཞིག་
ཆགས་སོ། །
གཅིག བཀའི་རྣམ་གཞག་བཤད་པ།
1.རྒྱུན་བཀོལ་གྱི་བཀའི་ཐ་སྙད་འགའ། །
བཀའ་ཁྲིམས། བཀའ་འཁོར། བཀའ་འགྱངས། བཀའ་རྒྱ། བཀའ་འགྱུར།
བཀའ་བརྒྱུད་པ། བཀའ་བསྒོ། བཀའ་ཆད། བཀའ་ཆེམས། བཀའ་ཆོས། བཀའ་
མཆིད། བཀའ་ཉན། བཀའ་གཏན། བཀའ་གཏོགས། བཀའ་བཏགས། བཀའ་
རྟགས། བཀའ་ཐང་། བཀའ་དྲིན། བཀའ་བློན། བཀའ་མོལ། བཀའ་གཙིགས།
བཀའ་རྩོམ། བཀའ་བཞི་པ། བཀའ་བཅུ་པ། བཀའ་ཡིག བཀའ་ལུང༌། བཀའ་
ཤག་སོགས་མང་དུ་ཡོད། ང་ཚོས་གོང་གསལ་གྱི་ཐ་སྙད་དེ་དག་ལས་གསལ་
བོར་མཐོང་ཐུབ་པ་ནི། ཐ་སྙད་དེ་དག་ནི་ལོ་རྒྱུས་ཀྱི་དུས་སྐབས་མི་འདྲ་
26 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
བ་རེ་རེའི་ནང་བྱུང་ཞིང༌། ཐ་སྙད་སྤྱིའི་དོན་ལ་བརྟག་ན་“བཀའ་”ཞེས་པ་
གསུང་གི་ཞེ་ས་ཡིན་པ་ཤེས་ཐུབ་པ་དང་། དེ་ཡང་སྐབས་འགར་རྒྱལ་པོའི་
གསུང་ལ་གོ་བ་དང་། སྐབས་ལ་ལར་སངས་རྒྱས་དང་སྐྱེས་བུ་དམ་པའི་
གསུང་ལ་གོ་བ་དང་། སྐབས་གཞན་དུ་མན་ངག་ཁྱད་པར་ཅན་དང་། དྲག་
སྔགས། དམ་བཅའ་སོགས་ལ་འཇུག་པའང་ཡོད་དོ། ། །
2.བཙན་པོའི་རྒྱལ་རབས་དུས་སྐབས་ཀྱི་“བཀའི་”བསྟན་དོན།
བཙན་པོའི་རྒྱལ་རབས་དུས་སུ་“བཀའ་”ཞེས་པ་རྒྱལ་པོའི་གསུང་ལ་
འཇུག་སྟེ།《གཙུག་ལག་ཁང་མདུན་གྱི་རྡོ་རིང་》ཤར་ངོས་ཀྱི་ཐིག་ཕྲེང་ཞེ་
གསུམ་པར་“བཀའ་ཁོན་གྱི་གཙུགས་ནི་མ་བྱུང་”ཞེས་དང་། ཐིག་ཕྲེང་ཞེ་
བཞི་པར་་་བཀའ་ཕྲིན་”ཞེས་དང་། བྱང་ངོས་ཀྱི་ཐིག་བཞི་པར་“བོད་ཆེན་
པོའོ་ཆབ་སྲིད་ཀྱི་བློན་པོ་ཆེན་པོ་བཀའ་ལ་གཏོགས་པའི་”ཞེས་དང་། བདུན་
པར་“བཀའ་ཆེན་པོ་ལ་གཏོགས་ཏེ་”ཞེས་དང༌། སོ་བའི་པར་“བཀའི་ཕྱི་
བློན་”སོགས་བྲིས་ཡོད་ལ། 《ཞོལ་རྡོ་རིང་ཕྱི་མའི་》བྱང་ངོས་ཀྱི་ཐིག་ཕྲེང་
ཉེར་བཞི་པར་“བཀའ་གྱོད་ཀྱི་ཚིགས་ཅི་ལ་བབས་པ་ལས་”ཞེས་དང་། རེ་
གསུམ་པར་“བཀའ་གྱོད་རྨའོ་”ཞེས་དང༌། ལྷོ་ངོས་ཀྱི་ཐིག་ཕྲེང་ཉེར་བདུན་
པར་“དམག་དཔོན་དུ་བཀའ་བསྩལད་ཀྱིས་ཀྱང་”་ཞེས་དང༌།《ཏུང་ཧོང་
ནས་ཐོན་པའི་བོད་ཀྱི་ལོ་རྒྱུས་ཡིག་ཆ་》ལས། “ཉེན་དཀརལྕང་བུརབཙན་
པོ་བཀསབཅད་དེ་”ཞེས་དང༌། “ཞང་ཉེན༔བློན་ཆེན་པོར༔བཀའ་སྩལད་
དེ་”ཞེས་དང་། “ཡུམ་འབངས་ཚན་གསུམ་ལ་དགྲ་རུ་ཡོད་དམ་ཞེས་བཀའ་
སྩལ་ན་”ཞེས་དང༌། “བཙན་པོས་བཀའ་ཇི་སྩལད་པ་གཟུངས་སུ་མྱི་འཛིན་
རེ་ཞེས་བྲོ་སྩལད་ཏོ་”ཞེས་དང༌། “བཀའ་མཆིད་ནི་མྱོས་མི་མཉན་་་ཞེས་པ་
སོགས་《རྡོ་རིང་ཡིག་གེ་》དང་《ཏུང་ཧོང་གཏེར་ཡིག་》སོགས་བཙན་པོའི་
- 27 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
རྒྱལ་རབས་དུས་སྐབས་ཀྱི་ཚད་ལྡན་གྱི་དཔྱད་གཞིའི་ཡིག་ཆ་དག་ལས་བྱུང་
བའི་“བཀའི་”འཇུག་ཚུལ་ལ་བརྟག་ན་རྒྱལ་པོའི་གསུང་ཁོ་ནར་འཇུག་པར་
སྣང་ངོ༌། ། །
3.བསྟན་པ་ཕྱི་དར་སྐབས་ཀྱི་“བཀའ་”ཞེས་པའི་ཐ་སྙད་ཀྱི་འཇུག་ཡུལ།
བསྟན་པ་ཕྱི་དར་ནས་བཟུང་་་བཀའ་”ཞེས་པའི་དོན་རྒྱལ་པོའི་གསུང་
ལས་གཞན་ད་དུང་དོན་དུ་མ་ལ་འཇུག་སྟེ། དཔེར་ན། བླ་མས་བཀའ་ཆོས་
གསུངས། རྣལ་འབྱོར་པས་བཀའ་བསྒོ་གནང་། བཀའ་གདམས་པ། བཀའ་
ཐང་། བཀའ་ཆད་ཕོག དབེན་ས་ཡབ་སྲས་ཀྱི་བཀའ་འབུམ། བཀའ་འགྱུར།
བཀའ་བརྒྱུད་པ་སོགས་ལྟ་བུ། ཐ་སྙད་དེ་དག་ནི་གཙོ་བོ་བསྟན་པ་ཕྱི་དར་
སྐབས་བྱུང་པ་ཡིན་ལ། ང་ཚོས་ཐ་སྙད་དེ་དག་ལས་མཐོང་ཐུབ་པ་ནི། བསྟན་
པ་ཕྱི་དར་ནས་བཟུང་“བཀའ་”ཞེས་པའི་དོན་རྒྱལ་པོའི་གསུང་ཁོ་ནར་མི་གོ་
བར་སངས་རྒྱས་དང་སྐྱེས་བུ་དམ་པའི་གསུང་དང༌། རྣལ་འབྱོར་པའི་མན་
ངག་དང་དྲག་སྔགས། གཞན་ལྟ་བ་དང་དམ་བཅའ་སོགས་ལའང་འཇུག་གོ །
4.སྒྲ་དོན་གྱི་སྟེང་ནས་བརྟག་པ། །
སཾ་སྐྲ་ཏའི་སྐད་དུ་སུ་བྷཱ་ཥི་ཏ་ཟེར་ལ། སུ་ཞེས་པ་དོན་ལྔ་ལ་འཇུག་
པར་བཤད་མོད། འདིར་“ལེགས་”ཞེས་པར་འཇུག་པ་དང་། བྷཱ་ཥི་ཏ་ཞེས་པ་
གསུངས་པ་ལ་འཇུག་པས་བོད་སྐད་དུ་“ལེགས་པར་གསུངས་པ་”ཞེས་པའི་
དོན་ལ་འཇུག་པར་བཤད་དོ། །སངས་རྒྱས་ཀྱི་གསུང་རབ་ཐོག་མར་བོད་སྐད་
དུ་བསྒྱུར་སྐབས་དོན་བསྒྱུར་བྱས་ན་“ལེགས་པར་གསུངས་པ་”ཞེས་བསྒྱུར་
དགོས་མོད། སྐབས་དེར་བོད་རང་སྐད་དུ་རྒྱལ་པོའི་གསུང་ལ་བཀའ་ཟེར་
ཞིང་དེ་ལས་མཐོ་བའི་གསུང་གི་ཞེ་ས་ཞིག་མེད་པས་སངས་རྒྱས་ཀྱི་གསུང་
ལའང་བཀའ་ཞེས་པའི་ཐ་སྙད་སྦྱར་བར་སྙམ་མོ། །
28



ས་བཅད་དང་པོ། གཞུང་དོན་དཀའ་གནད་ཞིབ་འཇུག
གཞན་ད་དུང་“་བཀའ་”་དང་“མདོ་”གཉིས་དོན་གཅིག་ཅིང་། གཉིས་
ཀ་ཆེས་མཐོ་བའི་གསུང་གི་ཞེ་ས་ཡིན། 《གཙུག་ལག་ཁང་མདུན་གྱི་རྡོ་
རིང་》ནུབ་ངོས་གཡོན་ཕྱོགས་ཀྱི་ཐིག་ཕྲེང་བཅུ་པར་“གཙིགས་ཀྱི་མདོ་རྡོ་
རིང་ལ་བྲིས་པའོ་་་ཞེས་བྲིས་འདུག་པ་སོགས་ལ་བརྟག་ན་བཙན་པོའི་རྒྱལ་
རབས་དུས་སྐབས་སུ་“མདོ་”ཞེས་པ་རྒྱལ་པོའི་གསུང་ལ་གོ་འདུག་པ་དང་།
ནང་བསྟན་བོད་དུ་དར་བ་ནས་བཟུང་སངས་རྒྱས་ཀྱི་གསུང་ལ་གོ་བཞིན་
ཡོད་དོ། །
རྒྱ་གར་རང་དུའང་དུས་དང་ཐོག་སངས་རྒྱས་ཀྱི་གསུང་ལ་ལེགས་པར་
གསུངས་པ་ཞེས་པའི་སྤྱིར་བཏང་གི་ཐ་སྙད་ཙམ་མ་གཏོགས་རང་རྐྱ་ཐུབ་
པའི་ཐ་སྙད་ངེས་ཅན་ཞིག་མེད་པར་སྣང་ངོ༌། །དུས་ཕྱིས་ཐོགས་མེད་སྐུ་མཆེད་
བྱོན་ནས་སྟོན་པའི་གསུང་གི་ཐུན་མོང་མ་ཡིན་པའི་ཁྱད་ཆོས་ལ་དམིགས་
ཏེ་སངས་རྒྱས་ཀྱི་གསུང་ལ་མཚན་ཉིད་བཞག་ཅིང་ཐ་སྙད་ཚུགས་ཐུབ་ཅན་
དུ་གཏན་འཁེལ་བྱས་ཡོད། དཔེར་ན། སློབ་དཔོན་དབྱིག་གཉེན་གྱིས་《རྣམ་
བཤད་རིགས་པར་》ལེགས་པར་གསུངས་པ་ཞེས་པའི་ཚིག་ཟུར་གྱི་ལེགས་
པའི་དོན་རྣམ་པ་བཅུའི་སྒོ་ནས་བཤད་ཅིང་། རྣམ་པ་དང་པོ་ནི་“སངས་
རྒྱས་ཉིད་ནས་གསུངས་པ་”ཞེས་པ་ཡིན་པས། སྐབས་འདིར་བསྟན་གྱི་
ལེགས་པར་གསུངས་པ་ཡིན་ན་སངས་རྒྱས་ཀྱི་གསུང་ཡིན་དགོས་པའི་དོན་
གསལ་བཤད་བྱས་ཡོད་དོ། །
5.རྒྱུད་བླ་མ་ལས་བསྟན་པའི་བཀའི་མཚན་ཉིད།
དེ་ཡང་བོད་སྔ་མ་རྣམས་ཀྱིས་རང་རང་གི་བློ་སྟོབས་ཀྱིས་བཀའི་
མཚན་ཉིད་བཞག་པ་ཡང་ཡོད་དེ། གླེང་གཞི་བཤད་བྱའི་ཆོས་མཐུན་འགྱུར་
རྗེས་སུ་ཡི་རང་སྟེ། ཚིག་དོན་ཕུན་སུམ་ཚོགས་པའོ་ཞེས་མཆིམས་ཀྱིས་བཞག་
- 29 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
པའི་བཀའི་མཚན་ཉིད་འདི་བུ་སྟོན་ཐམས་ཅད་མཁྱེན་པས་ཕྱོགས་སྔ་
བཀོད་དེ་མི་འཐད་པའི་རྣམ་འགྱུར་བསྟན་འདུག་གོ །ཀོང་སྤྲུལ་ཡོན་ཏན་
རྒྱ་མཚོ་མཆོག་གིས་ཀྱང༌། “བསླབ་པ་གསུམ་ནི་རབ་སྟོན་ཅིང་། །ཕྱག་རྒྱ་
གསུམ་དང་ཡང་དག་ལྡན། །ཐོག་མ་བར་དར་མཐར་དགེ་བ། །སངས་རྒྱས་
གསུང་དུ་ཡང་དག་རྟོགས། །”ཞེས་《འདུལ་བ་འོད་ལྡན་》གྱི་ཚིག་འདི་གཞིར་
བཟུང་ནས་མཚན་ཉིད་བཞག་འདུག་སྟེ། “བརྗོད་བྱ་བསླབ་པ་གསུམ་སྟོན།
རྗོད་བྱེད་ངག་ཚིག་དྲི་མེད། །སྒྲུབ་བྱེད་ཚད་མ་གསུམ་ལྡན། །འབྲས་བུ་ཐོག་
མཐའ་བར་དུ་དགེ་བ་ཅན། །”ཞེས་བཀོད་འདུག་མོད། མཚན་ཉིད་དེ་བཀོད་
པའི་རྗེས་སུ་《རྒྱུད་བླ་མའི་》ལུང་དྲངས་ནས་དེ་རང་ལུགས་འཐད་ལྡན་དུ་
བསྒྲུབས་འདུག་གོ
《རྒྱུད་བླ་མའི་》ལུང་ནི། “གང་ཞིག་དོན་ལྡན་ཆོས་དང་ཉེར་འབྲེལ་
ཞིང༌། །ཁམས་གསུམ་ཀུན་ནས་ཉོན་མོངས་སྤོང་བྱེད་གསུངས། །ཞི་བའི་
ཕན་ཡོན་སྟོན་པར་མཛད་པ་གང༌། །དེ་ནི་དྲང་སྲོང་གསུང་ཡིན་ལྡོག་པ་
གཞན། ”ཞེས་པ་འདི་ཡིན། ལུང་འདིའི་ཚིག་ངོས་ནས་བལྟས་ཚེ་ཁྱད་ཆོས་
དེ་ལྡན་གྱི་གསུང་ཡིན་ན་སངས་རྒྱས་ཀྱི་གསུང་ཡིན་དགོས་པའི་ངེས་པ་མི་
སྣང་མོད། ཕྱིས་ཀྱི་འགྲེལ་མཛད་རྣམས་ཀྱིས་“བདག་རྐྱེན་གཙོ་བོ་རྫོགས་
པའི་སངས་རྒྱས་ལ་བརྟེན་ནས་བྱུང་བ་”ཞེས་པའི་ཁྱད་ཆོས་ཤིག་བསྣན་
འདུག་པས་ན། དེང་སྐབས་ལུང་དེས་དངོས་བསྟན་གྱི་གསུང་ཡིན་ན་སངས་
རྒྱས་ཀྱི་གསུང་ཡིན་དགོས་པར་གོ་འདུག་གོ །འོ་ན་《རྒྱུད་བླ་མའི་》ལུང་ལ་
བརྟེན་ནས་བཀའི་མཚན་ཉིད་ཇི་ལྟར་བཞག་ཡོད་པ་ཡིན་ཞེ་ན། ཁྱད་ཆོས་
བཞི་ལྡན་གྱི་ངག་རྣམ་དག་དེ་བཀའི་མཚན་ཉིད་དུ་བཞག་འདུག ཁྱད་ཆོས་
བཞི་ནི། བརྗོད་བྱ་དོན་ལྡན་གྱི་ཆོས་དང་ཉེ་བར་འབྲེལ་བ། བྱེད་ལས་སྒྲིབ་
- 30 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
པ་སྤོང་པའི་ཐབས་སུ་གྱུར་པ། འབྲས་བུ་མྱ་ངན་ལས་འདས་པ་ཞི་བ་སྟེ་ཐར་
བའི་ཕྱོགས་སུ་གཞོལ་ཞིང་འབབ་པའི་ངག བདག་རྐྱེན་རྫོགས་པའི་སངས་
རྒྱས་ལ་བརྟེན་ནས་བྱུང་བ་དང་བཞིའོ། །
6.དབྱེ་བ།
དབྱེ་བ་ལ་བུ་སྟོན་ཐམས་ཅད་མཁྱེན་པས། ༡དུས་དང་། ༢བརྗོད་བྱ་
༣རྗོད་བྱེད། ཆགཉེན་པོ། ༥གདུལ་བྱ། ༦བདག་རྐྱེན་གྱི་སྒོ་ནས་དབྱེ་བ་དང་
དྲུག་ཡོད་པར་བཞེད་ལ། གཞན་དག་གིས་དུས་དང་གཉེན་པོ་མ་གཏོགས་
པའི་དབྱེ་བ་བཞི་ཁོ་ནར་བཞེད། དུས་ཀྱི་སྒོ་ནས་དབྱེ་བ་འདི་ནི་དོན་ལ་
ཆོས་འཁོར་གསུམ་གྱི་ཁྱད་པར་གྱི་སྒོ་ནས་དབྱེ་བ་ཡིན་ཞིང་། དེ་ཡང་དུས་
དང་པོར་གསུངས་པ་བཀའ་དང་པོ་བདེན་བཞིའི་ཆོས་འཁོར་དང་། བར་
དུ་གསུངས་པ་བཀའ་བར་བ་མཚན་ཉིད་མེད་པའི་ཆོས་འཁོར་དང༌། ཐ་
མར་གསུངས་པ་བཀའ་ཐ་མ་ལེགས་པར་རྣམ་ཕྱེས་ཀྱི་ཆོས་འཁོར་དུ་ཁ་ཅིག་
བཞེད།
ཕྱིས་སུ་ཆོས་འཁོར་གསུམ་གྱི་ཁྱད་པར་དེ་དུས་ཀྱི་སྒོ་ནས་དབྱེ་པ་
བཀག་ནས་བརྗོད་བྱའི་སྒོ་ནས་དབྱེ་བ་ཅུང་དར་ཁྱབ་ཏུ་ཕྱིན། དཔེར་
ན། དུས་དང་པོར་གསུངས་པའི་ཆོས་ཡིན་ན་བདེན་པ་བཞིའི་ཆོས་འཁོར་
དུ་མ་ངེས་སྟེ། “ཟབ་ཞི་སྤྲོས་བྲལ་འོད་གསལ་འདུས་མ་བྱས་”ཞེས་སོགས་ཀྱི་
མདོ་དུས་དང་པོར་གསུངས་པ་ཡིན་ཀྱང་བཀའ་དང་པོ་བདེན་བཞིའི་ཆོས་
འཁོར་མ་ཡིན་ཏེ། མདོ་དེ་ལས་ཐེག་པ་ཆེན་པོའི་ཆོས་ཏེ་སྟོང་ཉིད་དངོས་
ཀྱི་བརྗོད་བྱར་བྱས་ནས་བསྟན་འདུག་གོ །ཆོས་འཁོར་གསུམ་གྱི་ཁྱད་པར་དེ་
བརྗོད་བྱའི་སྒོ་ནས་ཇི་ལྟར་ཕྱེས་པ་ཡིན་ཞེ་ན། བདེན་བཞི་དངོས་ཀྱི་བརྗོད་
བྱར་བྱས་ནས་སྟོན་པའི་མདོ་བཀའ་དང་པོ་བདེན་བཞིའི་ཆོས་འཁོར་
.. 31 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
དང༌། སྟོང་ཉིད་དངོས་ཀྱི་བརྗོད་བྱར་བྱས་ནས་སྟོན་པའི་མདོ་བཀའ་བར་
བ་མཚན་ཉིད་མེད་པའི་ཆོས་འཁོར། གཞན་དབང་ཡོངས་གྲུབ་བདེན་གྲུབ་
དང་ཀུན་བཏགས་བདེན་མེད་དངོས་ཀྱི་བརྗོད་བྱར་བྱས་ནས་སྟོན་པའི་
མདོ་བཀའ་ཐ་མ་ལེགས་པར་རྣམ་ཕྱེས་ཀྱི་ཆོས་འཁོར་དུ་བཞེད་དོ། །
བཞི་རུ་དབྱེ་བ་ནི། ༡བདག་རྐྱེན། ༢བརྗོད་བྱ། ༣རྗོད་བྱེད། ༤དབང་པོའི་
སྒོ་ནས་དབྱེ་བ་དང་བཞིའོ། །
<1>བདག་རྐྱེན་གྱི་སྒོ་ནས་དབྱེ་བ་ལའང༌། ཞལ་ནས་གསུངས་པའི་
བཀའ་དང་། བྱིན་གྱིས་བརླབས་པའི་བཀའ། རྗེས་སུ་གནང་བའི་བཀའ་དང་
གསུམ་ཡོད།
(1)ཞལ་ནས་གསུངས་པའི་བཀའ་ནི། སྟོན་པ་བཅོམ་ལྡན་འདས་ཀྱི་
དཔལ་གྱི་མགུར་དུང་གི་ཚེམས་བར་ནས་དངོས་སུ་གསུངས་པའི་མདོ་ལ་གོ་
སྟེ། དཔེར་ན། 《མདོ་སྡུད་པ་》ལྟ་བུ།
(2)བྱིན་གྱིས་བརླབས་པའི་བཀའ་ནི། སྐུ་གསུང་ཐུགས་ཀྱིས་བྱིན་གྱིས་
བརླབས་པ་གསུམ་ཡོད་དེ།
(2.1)སྐུའི་སྒོ་ནས་བྱིན་གྱིས་བརླབས་པའི་བཀའ་ནི། རྡོ་རྗེ་སྙིང་པོའི་སྤྱི་
བོར་ཕྱག་བཞག་ནས་བྱིན་གྱིས་བརླབས་པས་《མདོ་སྡེ་ས་བཅུ་པ་》འཆད་
པའི་སྤོབས་པ་སྐྱེས་ནས་རྣམ་པར་གྲོལ་བའི་ཟླ་བས་དྲིས་པ་ལྟ་བུའོ། །
(2.2)གསུང་གི་སྒོ་ནས་བྱིན་གྱིས་བརླབས་པའི་བཀའ་ནི། འཇམ་དཔལ་
ལ་“མ་སྐྱེས་དགྲའི་འགྱོད་པ་སོལ་ཅིག་”ཅེས་བཀའ་བསྩལ་པས་འཇམ་
དཔལ་གྱིས་《མ་སྐྱེས་དགྲའི་འགྱོད་སེལ་གྱི་མདོ་》གསུངས་པ་ལྟ་བུའོ། །
(2.3)ཐུགས་ཀྱིས་བྱིན་གྱིས་བརླབས་པའི་བཀའ་ལ་གསུམ་དུ་ཡོད་
དེ། ཐུགས་ཏིང་ངེ་འཛིན་གྱིས་བྱིན་གྱིས་བརླབས་པ་དང་། ཐུགས་སྙིང་རྗེའི་
- 32 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
སྟོབས་ཀྱིས་བྱིན་གྱིས་བརླབས་པ། ཐུགས་བདེན་པའི་སྟོབས་ཀྱིས་བྱིན་གྱིས་
བརླབས་པ་དང་གསུམ་ཡོད།
(2.3.1)ཐུགས་ཏིང་ངེ་འཛིན་གྱིས་བྱིན་གྱིས་བརླབས་པ་ནི། བཅོམ་ལྡན་
འདས་ཟབ་མོ་སྣང་བའི་ཏིང་ངེ་འཛིན་ལ་བཞུགས་ནས་ཤཱ་རིའི་བུ་དང་སྤྱན་
རས་གཟིགས་ལ་བྱིན་གྱིས་བརླབས་ཏེ་《ཤེས་རབ་སྙིང་པོ་》གསུངས་པ་ལྟ་
བུའོ། །
(2.3.2)ཐུགས་སྙིང་རྗེའི་སྟོབས་ཀྱིས་བྱིན་གྱིས་བརླབས་པ་ནི། གནོད་
སྦྱིན་སོགས་ཀྱི་ངག་ལས་ཆོས་ཀྱི་སྒྲ་བྱུང་བ་ལྟ་བུའོ། །
(2.3.3)ཐུགས་བདེན་པའི་སྟོབས་ཀྱིས་བྱིན་གྱིས་བརླབས་པ་ནི། རི་དང་།
ཤིང་། པདྨ། རྔ་བོ་ཆེ་ལ་སོགས་པ་བྱིན་གྱིས་བརླབས་པ་ལ་བརྟེན་ནས་ཆོས་
ཀྱི་སྒྲ་བྱུང་བ་ལྟ་བུ། དཔེར་ན། 《རྔ་བོ་ཆེའི་མདོ་》ལྟ་བུའོ། །
(3)རྗེས་སུ་གནང་བའི་བཀའ་ནི། བཀའ་བསྡུ་མཁན་རྣམས་ཀྱིས། མགོར་
གླེང་གཞི། བར་དུ་མཚམས་སྦྱོར། མཐར་མཐུན་འགྱུར་ལ་སོགས་པ་བཀོད་
པ་རྣམས་ཡིན་ཏེ། 《སྙིང་རྗེ་པད་དཀར་》ལས། “ཀུན་དགའ་བོ། དེས་ན་
དགེ་སློང་དེ་དག་གིས་ཁྱོད་ལ་དེ་སྐད་དྲིས་པ་དང་འདི་སྐད་ལུང་སྟོན་ཅིག
འདི་སྐད་བདག་གིས་ཐོས་པ་དུས་གཅིག་ན་བཅོམ་ལྡན་འདས་དང་པོར་
མངོན་པར་རྫོགས་པར་སངས་རྒྱས་ནས་ཡུལ་མ་ག་དྷཱ་ན་བྱང་ཆུབ་སྙིང་པོ་
ལ་བཞུགས། ཞེས་སོགས་ནས། ཚིག་དང་དོན་ཡི་གེ་གང་དང་གང་དག་གིས་
རྣམ་གྲངས་གང་དང་གང་གསུངས་པ་དེ་ལ་ཁྱོད་ཀྱིས་གླེང་གཞི་དང་བཅས་
པ་དང་། རྒྱུ་དང་བཅས་པ་དང་། རྐྱེན་དང་བཅས་པ་དང་། དོན་བཟང་པོ་
དང་། ཚིག་འབྲུ་བཟང་པོ་རྒྱས་པར་སྟོན་ཅིག མདོ་དེའི་མཇུག་ཏུའང་བཅོམ་
ལྡན་འདས་ཀྱིས་དེ་སྐད་ཅེས་བཀའ་བསྩལ་ནས་ཐམས་ཅད་དང་ལྡན་པའི་
མ 33 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
འཁོར་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་
དོ། །ཞེས་ཕྲིས་ཤིག ཀུན་དགའ་བོ་ཆོས་ཀྱི་ཚུལ་འདི་དེ་ལྟར་ཡང་དག་པར་
བསྡུ་བར་བྱའོ། །”ཞེས་དང་། ད་དུང་“གནས་མ་དྲན་ན་གྲོང་ཁྱེར་དྲུག་པོ་
གང་རུང་སྨོས་ཤིག་”ཅེས་སོགས་ཀྱི་མདོ་ཚིག་འདི་དག་ལས་ང་ཚོས་གསལ་
བོར་མཐོང་ཐུབ་པ་ནི། བཅོམ་ལྡན་འདས་སྐུ་མྱ་ངན་ལས་འདའ་ལ་ཉེ་བའི་
སྐབས་དེར། ཁོང་གི་ཉེ་གནས་ཀུན་དགའ་བོ་ལ་ཞལ་ཆེམས་ཀྱི་ཚུལ་དུ་ཁོང་
གི་གསུང་རྣམས་ཕྱོགས་བསྒྲིགས་བྱེད་དགོས་པར་གདམས་ཤིང་༑ “འདི་སྐད་
བདག་གིས་ཐོས་པ་དུས་གཅིག་ན་་ལ་སོགས་པའི་གླེང་གཞི་དང༌། “རབ་
འབྱོར་གྱིས་གསོལ་བ།བཅོམ་ལྡན་འདས་ཀྱིས་བཀའ་བསྩལ་བ་”ལ་སོགས་
པའི་མཚམས་སྦྱོར་གྱི་ཚིག “ལྷ་དང་མི་དང་ལྷ་མ་ཡིན་དང་དྲི་ཟ་བཅས་
པའི་འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་
པར་བསྟོད་དོ་ཞེས་སོགས་བཀའི་མཇུག་ཏུ་མཐུན་འགྱུར་གྱི་ཚིག་ཀྱང་
བཀོད་དགོས་པར་རྗེས་སུ་བཀའ་བསྩལ་བ་དེས། བཀའ་བསྡུ་མཁན་རྣམས་
ཀྱིས་གླེང་གཞི་ལ་སོགས་པའི་ཚིག་དེ་དག་སྟོན་པའི་གནང་བ་ཐོབ་པའི་ཚིག་
ཡིན་པས་རྗེས་སུ་བཀར་བསྡུས་པ་ཡིན་ནོ།། །
<2>བརྗོད་བྱའི་སྒོ་ནས་སྡེ་སྣོད་གསུམ་དུ་དབྱེ་བ་དང༌། དྲང་ངེས་
གཉིས་སུ་དབྱེ་བ་སོགས་ཡོད།
(1)སྡེ་སྣོད་གསུམ་དུ་དབྱེ་བ། །
(1.1)འདུལ་བའི་སྡེ་སྣོད་ནི། ལྷག་པ་ཚུལ་ཁྲིམས་ཀྱི་བསླབ་པ་བརྗོད་
བྱའི་གཙོ་བོར་བྱས་ནས་སྟོན་པའི་གསུང་རབ་རྣམས་ལ་བྱ། མཚན་གཞི་ནི
《འདུལ་བ་ལུང་སྡེ་བཞི་》ལྟ་བུ་ཡིན།
(1.2)མདོ་སྡེའི་སྡེ་སྣོད་ནི། ལྷག་པ་ཏིང་ངེ་འཛིན་གྱི་བསླབ་པ་བརྗོད་
- 34 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
བྱའི་གཙོ་བོར་བྱས་ནས་སྟོན་པའི་གསུང་རབ་རྣམས་ལ་བྱ་ཞིང༌། མཚན་
གཞི་ནི༑ 《ཤེར་ཕྱིན་འབུམ་པ་》ལྟ་བུ།
(1.3)མངོན་པའི་སྡེ་སྣོད་ནི། ལྷག་པ་ཤེས་རབ་ཀྱི་བསླབ་པ་བརྗོད་བྱའི་
གཙོ་བོར་བྱས་ནས་སྟོན་པའི་གསུང་རབ་རྣམས་ལ་བྱ་ཞིང་། མཚན་གཞི་ནི།
《མངོན་པ་སྡེ་བདུན་》ལྟ་བུའོ། ། །
(2)དྲང་ངེས་གཉིས་སུ་དབྱེ་བ།
(2.1)དྲང་དོན་གྱི་མདོ་ནི། མདོ་ཚིག་སྒྲ་ཇི་བཞིན་དུ་ཁས་བླངས་དུ་
མི་རུང་བའི་མདོ་རྣམས་ལ་བྱ་ཞིང་། དེ་ཡང་དགོངས་གཞི་དང་། དགོས་པ།
དངོས་ལ་གནོད་བྱེད་གསུམ་གྱི་སྒོ་ནས་དྲང་དོན་དུ་འགྲེལ་དགོས། དཔེར་ན།
《རྒྱལ་པོ་མ་སྐྱེས་དགྲའི་འགྱོད་སེལ་གྱི་མདོ་》ལས། “ཕ་དང་མ་ནི་བསད་བྱ་
ཞིང༌། །བྲམ་ཟེ་གཙང་སྤྲ་ཅན་གཉིས་དང་། །ཡུལ་འཁོར་འཁོར་དང་བཅས་
བཅོམ་ན། །མི་དེ་དག་པ་ཉིད་དུ་འགྱུར། །”ཞེས་པའི་མདོ་ལྟ་བུ། མདོ་འདི་
ལྟ་བུ་གསུངས་དགོས་པའི་རྒྱུ་རྐྱེན་ནི་སྟོན་པ་ཞལ་བཞུགས་དུས་རྒྱལ་པོ་མ་
སྐྱེས་དགྲས་རང་གི་ཕ་བསད་པའི་རྣམ་སྨིན་གྱི་འབྲས་བུའི་སྡུག་བསྔལ་གྱིས་
མནར་ནས་འཆི་ལ་ཉེ་དུས། སྟོན་པས་ཐབས་མཁས་པའི་སྒོ་ནས་རྒྱལ་པོ་མ་
སྐྱེས་དགྲའི་ངོར་གོང་གསལ་གྱི་མདོ་དེ་གསུངས། མདོ་དེའི་དགོངས་གཞི་
ནི་ཕ་མ་གཉིས་གང་ཟག་གི་བདག་འཛིན་དང་ཆོས་ཀྱི་བདག་འཛིན་ལ་
དགོངས་པ་དང་། ཡུལ་འཁོར་འཁོར་དང་བཅས་པ་ནི་བདག་འཛིན་གཉིས་
ཀྱི་འཁོར་དུ་བྱུང་བའི་ལྟ་ངན་ཐམས་ཅད་ལ་དགོངས་སོ། །
དགོས་པ་ནི་མདོ་དེ་ལ་བརྟེན་ནས་རྒྱལ་པོ་མ་སྐྱེས་དགྲ་སྡུག་བསྔལ་ལས་
སངས་ཏེ་སྲོག་གི་འཇིགས་པ་ལས་ཐར་བ་དང༌། ཁོས་དལ་འབྱོར་གྱི་མི་ལུས་
ལ་བརྟེན་ནས་སྡིག་པ་སྦྱོང་རྒྱུའི་གོ་སྐབས་བྱུང་བ་དེའོ། །
- 35 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
དངོས་ལ་གནོད་བྱེད་ནི་ཚིག་ངོས་ལྟར་ཁས་བླངས་ན་གནས་ལུགས་
དང་འགལ་བ་དེ་ཡིན་ནོ། །
(2.2)ངེས་དོན་གྱི་མདོ་ནི། སྒྲ་ཇི་བཞིན་དུ་ཁས་བླངས་དུ་རུང་བའི་
མདོ་སྟེ། དཔེར་ན། 《འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་》
ལྟ་བུ་ཡིན་ནོ། །
འོ་ན་དྲང་ངེས་ཀྱི་ཁྱད་པར་ནི་སྟོན་པའི་རྗེས་འཇུག་མཁས་པ་རྣམས་
ཀྱིས་བློ་བཟོ་བྱས་ཏེ་རྗེས་སུ་གསར་དུ་བསྣན་པ་ཡིན་ནམ་ཞེ་ན། མ་ཡིན་
ཏེ། སྟོན་པ་ཞལ་བཞུགས་དུས་ཁོང་གི་ཉན་ཐོས་སློབ་མ་རྣམས་ཀྱིས་རང་རང་
ལ་དོགས་པ་ཡོད་པ་རྣམས་སྟོན་པར་དྲི་བ་དྲིས་ལན་གྱི་ཚུལ་དུ་ཞུས་ཤིང་། སྟོན་
པས་དྲི་བའི་དོན་དགོངས་གཞི་དང་། དགོས་པ། དངོས་ལ་གནོད་བྱེད་
གསུམ་གྱི་སྒོ་ནས་ལན་བཏབ་སྟེ་དྲང་ངེས་ཀྱི་ཁྱད་པར་གསལ་བོར་ཕྱེས་པའི་
ཚུལ་《མདོ་སྡེ་དགོངས་འགྲེལ་》དང་། “གཟུངས་རྒྱལ་གྱིས་ཞུས་པའི་མདོ་”དང་
“བྱང་ཆུབ་སེམས་དཔའ་དོན་དམ་ཡང་དག་འཕགས་ཀྱིས་ཞུས་པའི་ལེའུ་”སོགས་
སུ་གསལ་ལོ། །
<3>རྗོད་བྱེད་དམ་བརྗོད་ཚུལ་གྱི་སྒོ་ནས་གསུང་རབ་ཡན་ལག་བཅུ་
གཉིས་སུ་དབྱེ་བ་ཡིན།
(1)མདོའི་སྡེ་ནི། རྩོམ་ལུས་ལྷུག་པ་ནང་དོན་མདོར་བསྡུས་པའམ་
གསལ་བར་བྱེད་པ། བཤད་སླ་བ་དང་ཡིད་ལ་གཟུང་བདེ་བའི་ཁྱད་ཆོས་
ལྡན་པ་ལ་བྱ་ཞིང་། མདོར་ན། ཚིགས་ལྷུག་ཏུ་གསུངས་པ་མདོ་ཚིག་རྣམས་
ནི་མདོའི་སྡེ་ཡིན། དཔེར་ན་《འཕགས་པ་གསེར་འོད་དམ་པའི་མདོ་》ནང་
གི་ཚིགས་ལྷུག་ཏུ་གསུངས་པའི་མདོ་ཚིག་ལྟ་བུའོ། ། །
(2)དབྱངས་ཀྱིས་བསྙད་པའི་སྡེ་ནི། མདོའི་བར་མཐའ་རྣམས་སུ་ཚིགས་
- 36 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
སུ་བཅད་པའི་དབྱངས་ཀྱིས་བསྙད་པ་ལ་བྱ་ཞིང་། མདོར་ན། མདོ་སྡེ་དེ་ཉིད་
ཀྱི་དབུ་དང་མཐའ་རུ་ཚིགས་སུ་བཅད་པའི་དབྱངས་ཀྱིས་བསྙད་པའི་མདོ་
ཚིག་ལྟ་བུ། དཔེར་ན། 《འཕགས་པ་གསེར་འོད་དམ་པའི་མདོ་》་ནང་གི་
ཚིགས་སུ་བཅད་པའི་དབྱངས་ཀྱིས་བསྟོད་པའི་མདོ་ཚིག་ལྟ་བུའོ། །
(3)ལུང་དུ་བསྟན་པའི་སྡེ་ནི། སྔོན་གང་དུ་སྐྱེས་པ་མ་འོངས་པར་གང་
དུ་སྐྱེ་བར་འགྱུར་བ་སོགས་སྟོན་པ་ལ་བྱ་ཞིང༌། མདོར་ན། གང་ཟག་གང་
གིས་ལས་འདི་བྱས་པས་ཕྱིས་སུ་འབྲས་བུ་འདི་ཐོབ་པ་དང་། མ་འོངས་པ་ན་
འདི་འབྱུང་བར་འགྱུར་ཅེས་ལུང་དུ་བསྟན་པའི་མདོ་ཚིག་ལྟ་བུ། དཔེར་ན།
《འཇམ་དཔལ་རྒྱུད་》ལས། “འཇིག་རྟེན་ང་ནི་མྱ་ངན་འདས། །ས་ཡི་སྟེང་
འདི་སྟོངས་འགྱུར་ཞིང་། །ཁྱོད་ཉིད་བྱིས་པའི་གཟུགས་ཀྱིས་ནི། །སངས་རྒྱས་
མཛད་པ་བྱེད་པར་འགྱུར། །དེ་ཚེ་དགོན་ཆེན་རབ་དགའ་བ། །ཁ་བ་ཅན་ན་ཡོད་
པ་ཡིན། །ཞེས་རྗེ་ཙོང་ཁ་པ་ཆེན་པོ་ལུང་དུ་བསྟན་པའི་མདོ་ཚིག་ལྟ་བུའོ། ། །
(4)ཚིགས་སུ་བཅད་པའི་སྡེ་ནི། ཚིག་རྐང་བ་གཉིས་ཀྱིས་སྐབས་དོན་
རྫོགས་པར་སྟོན་པ་ནས། ཚིག་རྐང་བ་དྲུག་གིས་སྐབས་དོན་རྫོགས་པར་
སྟོན་པའི་བར་དུ་ཚིགས་སུ་བཅད་ནས་གསུངས་པ་རྣམས་ལ་བྱ་སྟེ། དཔེར་
ན། རྐང་པ་གཉིས་པ་ནི། དགེ་སློང་འདི་ནི་སྟོན་པ་སྟེ། ཉེ་བར་ཞི་ཞིང་ཟག་
པ་ཟད། །”ཞེས་པ་ལྟ་བུ་དང་། རྐང་པ་གསུམ་པ་ནི། “འདི་ན་བདག་གམ་
སེམས་ཅན་མེད། སྲོག་ཀྱང་ཡོད་པ་མ་ཡིན་ཏེ། ཆོས་འདི་རྒྱུ་དང་བཅས་
ལས་བྱུང་།” ཞེས་པ་ལྟ་བུ། རྐང་པ་དྲུག་པ་ནི། 《མདོ་སྡེ་རྒྱན་》ལས། “ ཆོས་
སྦྱིན་ཚུལ་ཁྲིམས་དག་པ་དང་། ་མི་སྐྱེ་བཟོད་པ་ཐོབ་ཉིད་དང༌། །ཐེག་ཆེན་
བརྩོན་འགྲུས་རྩོམ་པ་དང་། །མཐའ་ལ་སྙིང་རྗེ་ལྡན་གནས་དང་། །ཤེས་རབ་བློ་
དང་ལྡན་རྣམས་ཀྱིས། །ཕ་རོལ་ཕྱིན་པའི་གཙོ་བོར་འདོད། །”ཅེས་པ་ལྟ་བུའོ། །
- 37 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
(5)ཆེད་དུ་བརྗོད་པའི་སྡེ་ནི། གཞན་གྱིས་བསྐུལ་བ་མ་ཡིན་པར་ཐུགས་
དགྱེས་ནས་ཆེད་དུ་གསུངས་པའི་མདོ་ལྟ་བུ། དཔེར་ན། སྟོན་པས་སྣོད་
བཅུད་ཀྱི་ཞིང་སྦྱངས་པ་ན་སངས་རྒྱས་རྣམས་ཀྱིས་“དུལ་བ་ནི་ལེགས་སོ། །
ཞི་བ་ནི་ལེགས་སོ། །”ཞེས་གསུངས་པ་ལྟ་བུ། །
(6)གླེང་གཞིའི་སྡེ་ནི། གང་ཟག་གང་གི་ཆེད་དུ་གསུངས་པ་དང༌། བྱུང་
པ་དང་བཅས་པའི་བསླབ་པ་གསུངས་པ་རྣམས་སོ། དཔེར་ན། འདུལ་བ་
གླེང་གཞི་ལྟ་བུའོ། །
(7)རྟོགས་པ་བརྗོད་པའི་སྡེ་ནི། ཆོས་ཉན་པ་རྣམས་ཀྱིས་གོ་ཞིང་རྟོགས་
པར་བྱ་བའི་ཕྱིར་སྔོན་བཏགས་པར་བྱུང་བ་གཞན་ལས་དྲངས་ཏེ་དཔེ་རྒྱས་
པར་སྟོན་པ་ལྟ་བུའོ། །
(8)དེ་ལྟ་བུ་བྱུང་བའི་སྡེ་ནི། སྔོན་གྱི་གཏམ་རྒྱུད་སོགས་གསུངས་པ་ལྟ་བུའོ། །
(9)སྐྱེས་རབས་ཀྱི་སྡེ་ནི། བྱང་ཆུབ་སེམས་དཔའ་རྣམས་ཀྱིས་སེམས་
ཅན་གྱི་དོན་དུ་སྐྱེ་བ་གཅིག་ནས་གཅིག་ཏུ་བརྒྱུད་དེ་སྤྱོད་པ་ངོ་མཚར་བ་
དུ་མ་མཛད་པའི་ཚུལ་སྟོན་པ་ལ་བྱ། དཔེར་ན། སྟག་མོ་ལུས་སྦྱིན་གྱི་མདོ་ལྟ་
བུའོ། །
(10)ཤིན་ཏུ་རྒྱས་པའི་སྡེ་ནི། ཟབ་པ་དང་རྒྱ་ཆེ་བའི་ཆོས་སྟོན་པ་སྟོན་
པ་ལ་བྱ་སྟེ། དཔེར་ན། ཡུམ་རྒྱས་འབྲིང་བསྡུས་གསུམ་ལྟ་བུའོ། །
(11)རྨད་དུ་བྱུང་བའི་སྡེ་ནི། ཉན་ཐོས་དང༌། བྱང་ཆུབ་སེམས་དཔའ་
དང་། སངས་རྒྱས་རྣམས་ཀྱི་མཁྱེན་པ་དང་རྫུ་འཕྲུལ་བྱིན་རླབས་སོགས་ངོ༌
མཚར་རྨད་དུ་བྱུང་བའི་ཆོས་རྣམས་སྟོན་པ་ལ་བྱ་སྟེ། དཔེར་ན། སྟོན་པས་
བདུད་བཏུལ་པའི་མཛད་པ་སྟོན་པའི་མདོ་ལྟ་བུའོ། །
(12)གཏན་ལ་ཕབ་པའི་སྡེ་ནི། ཆོས་རྣམས་ཀྱི་མཚན་ཉིད་ཇི་ལྟ་བུར་
- 38



ས་བཅད་དང་པོ། གཞུང་དོན་དཀའ་གནད་ཞིབ་འཇུག
གཏན་ལ་ཕབ་ནས་མདོ་སྡེ་ལ་སོགས་པའི་དོན་གསལ་བར་གསུངས་བ་
སོགས་ཡིན། ཐེག་པ་ཆེ་ཆུང་གཉིས་གཉིས་ཀའི་མངོན་པའི་སྡེ་སྣོད་ཐམས་
ཅད་འདིའི་མཚན་གཞིའོ། །
བསྡུ་ཚུལ་འདི་ནི་ཀུན་བཏུས་ཀྱི་ལུགས་ཡིན་ལ། ཉན་ས་ལྟར་ན། མདོ་
སྡེ་ནས་ཆེད་དུ་བརྗོད་པའི་བར་ལྔ་དང་། རྟོགས་པ་བརྗོད་པ་སྡེ་དང༌། དེ་
ལྟ་བུ་བྱུང་བའི་སྡེ། སྐྱེས་རབས་ཀྱི་སྡེ། ཤིན་ཏུ་རྒྱས་པའི་སྡེ། རྨད་དུ་བྱུང་བའི་
སྡེ་དང་བཅུ་ནི་མདོ་སྡེ་སྡེ་སྣོད་དང༌། གླེང་གཞིའི་སྡེ་ནི་འདུལ་བའི་སྡེ་སྣོད་
དང་། གཏན་ལ་ཕབ་པའི་སྡེ་ནི་མངོན་པའི་སྡེ་སྣོད་དུ་བཞེད་དོ། །
<4>དབང་པོ་མཆོག་དམན་གྱི་སྒོ་ནས་ཆོས་ཀྱི་འཁོར་ལོ་རིམ་པ་
གསུམ་དུ་དབྱེ་བ་ཡིན་ཏེ།
(1)དབང་པོ་དམན་པའི་ངོར་བཀའ་དང་པོ་བདེན་བཞིའི་ཆོས་འཁོར་
བསྐོར་པ་དང་། །
(2)དང་པོ་ཉིད་ནས་སྟོང་པ་ཉིད་ཀྱི་དོན་བསྟན་དུ་རུང་བའི་བྱང་
སེམས་དབང་རྣོན་གྱི་ངོར་བཀའ་བར་བ་མཚན་ཉིད་མེད་པའི་ཆོས་འཁོར་
བསྐོར་པ་དང༌། །
(3)དེ་ལྟར་བསྟན་དུ་མི་རུང་བའི་བྱང་སེམས་དབང་རྟུལ་གྱི་ངོར་
བཀའ་ཐ་མ་ལེགས་པར་རྣམ་ཕྱེས་ཀྱི་ཆོས་འཁོར་རོ། །
- 39 -



བོད་རིག་པའི་གནད་གཞི་ཞིབ་འཇུག་སྤུས་དོན་གསལ་བྱེད།
གཉིས། བསྟན་བཅོས་ཀྱི་རྣམ་གཞག་བཤད་པ།
1.བསྟན་བཅོས་སྤྱི་བཤད་པ།
སྤྱིར་བསྟན་བཅོས་ཞེས་པ་སྒྲ་ཡངས་འཇུག་གི་དབང་དུ་བཏང་ན་
མཁས་པས་བརྩམས་པའི་བརྩམས་ཆོས་ལ་གོ་དགོས། དེའི་ནང་ཆོས་དང་
འཇིག་རྟེན། ཕྱི་རོལ་པ་དང་ནང་པ་སོགས་ཀྱི་བསྟན་བཅོས་མང་དུ་ཡོད་དེ།
《བསྟན་བཅོས་མངོན་རྟོགས་རྒྱན་》དང《ཆུ་ཤིང་གི་བསྟན་བཅོས》། 《རྒྱལ་
བོ་ལུགས་ཀྱི་བསྟན་བཅོས》། 《འདོད་པའི་བསྟན་བཅོས》། 《བྱ་རོག་སོ་རྟོག་
གི་བསྟན་བཅོས》། 《རྟོག་གེའི་བསྟན་བཅོས་》སོགས་བསྟན་བཅོས་ཞེས་པའི་
ཐ་སྙད་ཚིག་ཟིན་ལ་དངོས་སུ་ཐོན་པ་དང་། 《རྒྱུད་བཞིའི་འགྲེལ་བ་མེས་པོའི་
ཞལ་ལུང་》དང༌། 《དེབ་ཐེར་སྔོན་པོ》《མི་དབང་རྟོགས་བརྗོད་》སོགས་ཚིག་
ཟིན་ལ་དངོས་སུ་མ་ཐོན་པ་སོགས་མང་དུ་ཡོད་ལ། གཞན་དཔྱད་རྩོམ་ཐུང་
ངུའི་སྐོར་ལའང་བསྟན་བཅོས་ཀྱི་མིང་འདོགས་རུང་སྟེ། དཔེར་ན། 《རི་བོ་ཧི་
མ་ལ་ཡའི་བསྟན་བཅོས་》ལྟ་བུའོ། །
2.རྒྱུད་བླ་མ་སོགས་ལས་བསྟན་པའི་བསྟན་བཅོས་ཀྱི་མཚན་ཉིད། །
སྒྲ་དོག་འཇུག་གི་དབང་དུ་བཏང་ན་དགེ་སྡིག་གི་བླང་དོར་སྟོན་པའི་
བསྟན་བཅོས་ཁོ་ནར་གོ་དགོས་འདུག་སྟེ།
《རྒྱུད་བླ་མ་》ལས། “གང་ཞིག་རྒྱལ་བའི་བསྟན་པ་འབའ་ཞིག་གི །
དབང་བྱས་རྣམ་གཡེང་མེད་ཡིད་ཅན་གྱིས་བཤད། །ཐར་པ་ཐོབ་པའི་ལམ་
དང་རྗེས་མཐུན་པ། །དེ་ཡང་དྲང་སྲོང་བཀའ་བཞིན་སྤྱི་བོས་བླངས། །”ཞེས་
- 40 །



ས་བཅད་དང་པོ། གཞུང་དོན་དཀའ་གནད་་ཞིབ་འཇུག
གསུངས་པ་ལྟར་དངོས་དང་བརྒྱུད་ནས་བདེ་བར་གཤེགས་པའི་གསུང་རབ་
ཀྱི་དགོངས་པ་འགྲེལ་བའི་དབང་དུ་བྱས་ནས། རྩོམ་པ་པོ་ལྟ་བ་ངན་པ་དང་
ཐེ་ཚོམ་སོགས་རྣམ་གཡེང་མེད་པའི་བློ་གྲོས་ཅན་གྱིས་བཤད་པའི་ངག་གང་
ཞིག ཐར་པ་ཐོབ་པའི་ལམ་དང་རྗེས་སུ་མཐུན་པ་དེ་ནང་པའི་བསྟན་བཅོས་
ཀྱི་མཚན་ཉིད་དུ་བཞག་འདུག་གོ།།
དེ་དང་མཐུན་པར་《རྣམ་བཤད་རིགས་པར་》“༌ཉོན་མོངས་དགྲ་
རྣམས་མ་ལུས་འཆོས་པ་དང༌། །ངན་འགྲོའི་སྲིད་ལས་སྐྱོབ་པ་གང་ཡིན་པ། །
འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་གཞན་གྱི་
ལུགས་ལ་མེད། །”ཅེས་གསུངས་ཏེ་ནང་པའི་བསྟན་བཅོས་ལ་འཆོས་སྐྱོབ་ཀྱི་
ཡོན་ཏན་གཉིས་དང་ལྡན་པ་ཞིག་དགོས་པར་བསྟན་ གོང་དུ་དྲངས་པའི་
གཞུང་དེ་གཉིས་ཀྱི་དགོངས་པ་ལ་བསྟེན་ནས་བོད་དུ་སྤྱིར་བཏང་གི་བསྟན་
བཅོས་དང་ནང་པའི་ཐུན་མོང་མ་ཡིན་པའི་བསྟན་བཅོས་གཉིས་ཀྱི་ཁྱད་
པར་བྱུང་ཞིང་། ནང་པའི་ཐུན་མོང་མ་ཡིན་པའི་བསྟན་བཅོས་ཀྱི་ཚད་གཞི་
ནི་《རྣམ་བཤད་རིགས་པ་》ལས་བསྟན་པ་ལྟར་འཆོས་སྐྱོབ་(ཉོན་མོངས་པ་
འདུལ་བྱེད་ཀྱི་ཐབས་སྟོན་པ། ངན་འགྲོའི་གཡང་ལས་སྐྱོབ་པ་)ཀྱི་ཡོན་ཏན་
གཉིས་དང་ལྡན་པ་ཞིག་དགོས་པར་བསྟན་འདུག་གོ །
3.དབྱེ་བ། །
བསྟན་བཅོས་ལའང་དབྱེ་སྒོ་མི་འདྲ་བའི་དབང་གིས་དབྱེ་ཚུལ་སྣ་
ཚོགས་ཡོད་དེ། བྱེད་ལས་ཀྱི་སྒོ་ནས་དབྱེ་བ། འགྲེལ་ཚུལ་གྱི་སྒོ་ནས་དབྱེ་བ།
བརྗོད་བྱའི་སྒོ་ནས་དབྱེ་བ། དམན་མཆོག་གི་སྒོ་ནས་དབྱེ་བ་སོགས་ཡོད་དོ།
<1> བྱེད་ལས་ཀྱི་སྒོ་ནས་དབྱེ་བ།
(1)རྒྱ་ཆེན་སྡུད་པ། དཔེར་ན། ཚད་མ་ཀུན་བཏུས་ལྟ་བུ། །
41 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
(2)འཁྲུགས་པ་སྡེབ་པ། དཔེར་ན། མདོ་སྡེ་རྒྱན་ལྟ་བུ། །
(3)ཟབ་མོ་འབྱེད་པ། དཔེར་ན། མངོན་རྟོགས་རྒྱན་ལྟ་བུའོ། །
<2> འགྲེལ་ཚུལ་གྱི་སྒོ་ནས་དབྱེ་བ།
( 1 )བཀའ་སྤྱིའི་དགོངས་འགྲེལ། །
བཀའ་སྤྱིའི་ཚིག་གི་ཆ་གསལ་བར་བྱེད་པའི་བསྟན་བཅོས་ཏེ། དཔེར་
ན། སྒྲ་ཙནྡྲ་པ་དང་། སུམ་རྟགས་ཀྱི་གཞུང་། སྙན་ངག་གི་བསྟན་བཅོས་མེ་
ལོང་མ་དང་། མངོན་བརྗོད་ཆུ་ཐིགས་རྒྱ་མཚོi སྡེབ་སྦྱོར་རིན་ཆེན་འབྱུང་
གནས་སོགས་ལྟ་བུའོ། །
(2)བཀའ་སོ་སོའི་དགོངས་འགྲེལ།
(2.1)བཀའ་དང་པོ་བདེན་བཞིའི་ཆོས་འཁོར་གྱི་དགོངས་འགྲེལ་དང༌།
(2.1.1 ལྟ་བའི་ཆ་གཙོ་བོར་འགྲེལ་བ། དཔེར་ན། མངོན་པ་མཛོད་ལྟ་བུ།
(2.1.2)སྤྱོད་པའི་ཆ་གཙོ་བོར་འགྲེལ་བ། དཔེར་ན། འདུལ་བ་མདོ་རྩ་བ་
ལྟ་བུ།
(2.1.3)ལྟ་སྤྱོད་ཟུང་འགྲེལ་གྱི་ཆ་གཙོ་བོར་འགྲེལ་བ། དཔེར་ན། བྱེ་བྲག་
བཤད་མཛོད་ལྟ་བུའོ། །
(2.2)བཀའ་བར་བ་མཚན་ཉིད་མེད་པའི་ཆོས་འཁོར་གྱི་དགོངས་
འགྲེལ། །
(2.2.1 )ལྟ་བའི་ཆ་གཙོ་བོར་འགྲེལ་བ། དཔེར་ན། དབུ་མ་རིགས་ཚོགས་
དྲུག་(རྩ་བ་ཤེས་རབ། སྟོང་ཉིད་བདུན་ཅུ་པ། རིགས་པ་དྲུག་ཅུ་པ། རྩོད་པ་
བཟློག་པ། ཞིབ་མོ་རྣམ་འཐག རིན་ཆེན་ཕྲེང་བ།)ལྟ་བུ།
(2.2.2)སྤྱོད་པའི་ཆ་གཙོ་བོར་འགྲེལ་བ། དཔེར་ན། སྤྱོད་འཇུག་ལྟ་བུ། །
(2.2.3)ལྟ་སྤྱོད་ཟུང་འགྲེལ་གྱི་ཆ་གཙོ་བོར་འགྲེལ་བ། དཔེར་ན༔ མངོན་
- 42 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
རྟོགས་རྒྱུན་ལྟ་བུའོ། །
(2.3)བཀའ་ཐ་མ་ལེགས་པར་རྣམ་ཕྱེས་ཀྱི་དགོངས་འགྲེལ་དང་གསུམ་
ཡོད། །
(2.3.1)ལྟ་བའི་ཆ་གཙོ་བོར་འགྲེལ་བ། དཔེར་ན། ཐེག་བསྡུས་ལྟ་བུ།
(2.3.2)སྤྱོད་པའི་ཆ་གཙོ་བོར་འགྲེལ་བ། དཔེར་ན། སྡོམ་པ་ཉི་ཤུ་པ་ལྟ་བུ།
(2.3.3)ལྟ་སྤྱོད་ཟུང་འགྲེལ་གྱི་ཆ་གཙོ་བོར་འགྲེལ་བ། དཔེར་ན། མདོ་སྡེ་
རྒྱན་ལྟ་བུའོ། །
<3> བརྗོད་བྱའི་སྒོ་ནས་དབྱེ་བ།
(1)ཇི་སྙེད་པ་སྟོན་པ།
(1.1)ཕལ་བ། དཔེར་ན། ལུགས་ཀྱི་བསྟན་བཅོས་ལྟ་བུ། །
(1.2)མཆོག དཔེར་ན། རིག་གནས་ལྔའི་རྣམ་གཞག་ལྟ་བུའོ། །
(2)ཇི་ལྟ་བ་སྟོན་པ། དཔེར་ན། དབུ་མ་ལ་འཇུག་པ་ལྟ་བུའོ། །
(3)ཐར་བ་དང་ཐམས་ཅད་མཁྱེན་པ་སྟོན་པ། དཔེར་ན། བྱང་ས་ལྟ་
བུའོ། །
<4> དམན་མཆོག་གི་སྒོ་ནས་དབྱེ་བ།
（1)དམན་པ། །
(1.1)དོན་མེད་པའི་བསྟན་བཅོས། དཔེར་ན། བྱ་རོག་སོ་རྟོག་གི་
བསྟན་བཅོས་ལྟ་བུ།
(1.2)དོན་ལོག་པའི་བསྟན་བཅོས། དཔེར་ན། སྐྱེ་བ་སྔ་ཕྱི་དང་ལས་
འབྲས་སོགས་མེད་པར་སྟོན་པའི་བསྟན་བཅོས།
(1.3)ཐོས་པ་ལྷུར་ལེན་པའི་བསྟན་བཅོས། དཔེར་ན། སྙན་ངག་ལ་
སོགས་པའི་བསྟན་བཅོས་ལྟ་བུ།
- 13 -



བོད་རིག་པའི་གནད་གཞི་ཞིང་འཇུག་སྦས་དོན་གསལ་བྱེད་
(1.4)རྩོད་པ་ལྷུར་ལེན་པའི་བསྟན་བཅོས། དཔེར་ན། རྟོག་གེའི་བསྟན་
བཅོས་ལྟ་བུ་
(1.5)ངན་གཡོའི་བསྟན་བཅོས། དཔེར་ན། དགྲ་འདུལ་གཉེན་སྐྱོང་
སྟོན་པའི་བསྟན་བཅོས།
(1.6)བརྩེ་བྲལ་གྱི་བསྟན་བཅོས། དཔེར་ན། མཐོ་རིས་ཀྱི་ཆེད་ཕྱུགས་
ཀྱི་མཆོད་སྦྱིན་སོགས་སྟོན་པའི་བསྟན་བཅོས་ལྟ་བུའོ། །
(2)མཆོག
(2.1)དོན་ཆེན་དང་ལྡན་པ། དཔེར་ན། རྒྱུད་སྡེ་བཞི་ལྟ་བུ།
(2.2)སྒྲུབ་པ་ལྷུར་ལེན་པ། དཔེར་ན། ལམ་རིམ་ཆེན་མོ་ལྟ་བུ།
(2.3)སྡུག་བསྔལ་མཐའ་དག་སྤོང་བ། དཔེར་ན། ས་ལམ་ལྟ་བུའོ། །
གོང་དུ་བཤད་པ་ལྟར་《ཐེག་པ་ཆེན་པོ་རྒྱུད་བླ་མ་》དང་《རྣམ་བཤད་
རིགས་པ་》ལས་བཀའ་དང་བསྟན་བཅོས་ཀྱི་གོ་དོན་སོ་སོར་བཞག་སྟེ་ཁྱད་
པར་གསལ་བར་ཕྱེས་འདུག་པ་དང༌། དབྱེ་སྒོ་མི་འདྲ་བ་ལ་བརྟེན་ནས་བྱེ་
བྲག་གི་དབྱེ་བ་དང་རིགས་ཀྱང་མང་དུ་བཀར་ཡོད། 《རྣམ་བཤད་རིགས་
པར་》བསྟན་པའི་བསྟན་བཅོས་ཀྱི་དོན་ནི་ནང་པའི་ཐུན་མོང་མ་ཡིན་པའི་
བསྟན་བཅོས་ཀྱི་དོན་ཡིན་པ་དང་། དེ་འདྲའི་དོན་དེ་སྤྱིར་བཀའ་ལའང་ཚང་
ཕྱིར་བཀའ་ཡང་བསྟན་བཅོས་སུ་བཞེད་དེ། ཐོགས་མེད་ཀྱིས་མཛད་པའི་
《གཏན་ལ་དབབ་པ་བསྡུ་བ་》ལས། “དེ་ལ་སྒྲུབ་པ་ལྷུར་ལེན་པའི་བསྟན་
བཅོས་གང་ཞེ་ན། འདི་ལྟ་སྟེ། རྒྱལ་བའི་བཀའ་ཉིད་དོ། །”ཞེས་གསུངས་ཡོད་
བོད་ཀྱི་བསྟན་བཅོས་འགྲེལ་མཛད་རྣམས་ཀྱིས་བཀའ་དང་བསྟན་བཅོས་
ཀྱི་ཁྱད་པར་འཇོག་སྐབས་《རྒྱུད་བླ་མ་》སོགས་ཁུངས་སུ་དྲངས་འདུག་
མོད། ཡིན་ནའང་ལག་ལེན་ཁྲོད་དོན་ལ་སྣོན་པ་བརྒྱབ་སྟེ་“སྤྱིར་བཀའ་དང་
1
-



ས་བཅད་དང་པོ། གཞུང་དོན་དཀའ་གནད་ཞིབ་འཇུག
བསྟན་བཅོས་གཉིས་མི་འགལ་ཡང་། བཀའ་དང་བསྟན་བཅོས་གཉིས་སུ་
ཕྱེས་པའི་བཀའ་དང་བསྟན་བཅོས་གཉིས་འགལ་”བར་ཁས་ལེན། འདིར་
“བཀའ་”དང་“མདོ”“བསྟན་བཅོས་“ལུང་དམ་པའི་ཆོས”སོགས་ཀྱི་ཁྱོད་
པར་མདོ་ཙམ་ཞུ་ན།《དཀོན་མཆོག་རྗེས་དྲན་གྱི་མདོ་》ལས། “དམ་པའི་
ཆོས་ནི་ཐོག་མར་དགེ་བ། བར་དུ་དགེ་བ། ཐ་མར་དགེ་བ། དོན་བཟང་
པོ། ཚིག་འབྲུ་བཟང་པོ། མ་འདྲེས་པ། ཡོངས་སུ་རྫོགས་པ། ཡོངས་སུ་དག་
པ། ཡོངས་སུ་བྱང་པ་”ཞེས་དམ་པའི་ཆོས་ཀྱི་ཁྱད་ཆོས་མདོར་བསྡུས་ཏེ་
བསྟན། ལུང་”ཞེས་པ་རྗོད་བྱེད་ཙམ་ལ་གོ་དགོས་འདུག དེའི་ཁོངས་སུ་བཀའ་
དང་བསྟན་བཅོས་གཉིས་འདུ་སྟེ། 《ཤེས་བྱ་ཀུན་ཁྱབ་》ཏུ་“ལུང་ནི་ངོ་བོའི་
སྒོ་ནས་རྣམ་པ་བཅུས། །ལེགས་གསུངས་བཀའ་དང་དགོངས་འགྲེལ་བསྟན་
བཅོས་གཉིས། །”ཞེས་གསུངས་པ་ལྟར་དང་། “བཀའ་”དང་“མདོ་”གཉིས་དོན་
གཅིག་ལ་གཙོ་བོ་སངས་རྒྱས་ཀྱི་གསུང་ལ་གོ་དགོས། “བསྟན་བཅོས་་་ལའང་
ཕྱི་ནང་གི་བསྟན་བཅོས་གཉིས་ཀ་ཡོད་པ་དང་། དམ་པའི་ཆོས་ནི་ནང་
པའི་ཐུན་མོང་མ་ཡིན་པའི་བསྟན་བཅོས་ལ་གོ་དགོས་སོ། །
དཔྱད་རྩོམ་འདི་ནི་2002ལོར་《མཚོ་སྔོན་དགེ་ཐོན་སློབ་ཆེན་རིག་གཞུང་དུས་དེབ་》གཉིས་
པའི་སྟེང་བཀོད་ཡོད།
- 43 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བཞི་པ། ནང་རིག་པའི་གཞུང་ལས་བསྟན་པའི་ “ རི གས་”
ཞེས་པའི་དོན་ལ་དཔྱད་པ།
གཅིག ནང་བསྟན་མ་བྱུང་གོང་གི་གནའ་བོའི་རྒྱ་གར་གྱི་
རིགས་ཀྱི་ངོས་འཛིན།
སྤྱིར་རིགས་ཞེས་པ་ནི་གནའ་བོའི་རྒྱ་གར་གྱི་སྤྱི་ཚོགས་ཁྲོད་ཤིན་ཏུ་
གལ་ཆེན་དུ་འཛིན་པའི་མིང་བརྡ་ཞིག་ཡིན་པ་དང༌། དེ་ནི་སྤྱི་ལོའི་སྔོན་གྱི་
དུས་རབས་ལྔ་བའི་ཡར་སྔོན་ནས་བཟུང་བྲམ་ཟེའི་ཆོས་ལུགས་ནང་བེད་
སྤྱོད་བྱས་ཡོད་སྟབས། གནའ་བོའི་རྒྱ་གར་གྱི་སྤྱི་ཚོགས་ཁྲོད་དུ་རིགས་ཀྱི་
ཁྱད་པར་ཧ་ཅང་མངོན་གསལ་ཡིན་པར་མ་ཟད། རིགས་རུས་ཀྱི་མཆོག་
དམན་ལ་མི་དང་དུད་འགྲོ་བར་གྱི་ཁྱད་པར་ལྟ་བུའི་འདུ་ཤེས་ཤིག་ཆགས་
ཡོད་པ་ནི་ཀུན་གྱིས་མཁྱེན་གསལ་ལྟར་རེད།
ནང་བསྟན་མ་བྱུང་གོང་གནའ་བོའི་རྒྱ་གར་དུ་རིགས་ཀྱི་གོ་དོན་ཐད་
ངོས་འཛིན་མི་འདྲ་བ་དུ་མ་ཡོད་པར་སྣང་ལ། ཐོག་མའི་ངོས་འཛིན་ནི་ལས་
རིགས་ཀྱི་དོན་ཡིན་པར་མངོན་ཏེ། ཕལ་ཆེར་སྤྱི་ལོའི་སྔོན་གྱི་ལོ་ཆིག་སྟོང་
ལྔ་བརྒྱ་ཡས་མས་ནས་བཟུང་གནའ་བོའི་རྒྱ་གར་དུ་ལས་རིགས་མི་འདྲ་བའི་
ཁྱད་ པར་བྱུང་ཡོད་དེ། སྐབས་དེར་དམག་འཐབ་གཙོ་བོ་ཡིན་པའི་སྲིད་
དོན་གྱི་ལས་རིགས་ཆེད་དུ་གཉེར་བའི་མི་རྣམས་ལ་རྒྱལ་རིགས་ཞེས་འབོད་
པ་དང༌། རིག་བྱེད་གཙོ་བོ་ཡིན་པའི་རིག་གཞུང་ལས་རིགས་ཆེད་དུ་གཉེར་
- |6.



ས་བཅད་དང་པོ། གཞུང་དོན་དཀའ་གནད་ཞིབ་འཇུག
བའི་མི་རྣམས་ལ་བྲམ་ཟེ་(ལེགས་སྦྱར་སྐད་ཀྱི་“བྲགྷཱཎ་་”ཞེས་པ་ཟུར་ཆགས་
པ་ཡིན་ལ་དོན་ནི་ཚངས་པའི་བུ་ཞེས་པའི་དོན་)ཞེས་འབོད་པ་དང༌། ལག་
ཤེས་བཟོ་ལས་གཙོ་བོ་ཡིན་པའི་འཚོང་ལས་ཆེད་དུ་གཉེར་བའི་མི་རྣམས་
ལ་རྗེ་རིགས་ཞེས་འབོད་པ་དང་། རང་གི་ལྟོ་གོས་ཙམ་དོན་དུ་གཉེར་བའི་
མི་དང་བྲན་གཡོག་རྣམས་ལ་དམངས་རིགས་(གཙོ་བོ་རྒྱ་གར་གྱི་གཞིས་
སྡོད་མི་སྟེ་གདོལ་བའི་རིགས་ལས་གྲུབ་)ཞེས་འབོད་དོ། །
དེ་ལྟ་བུའི་སྤྱི་ཚོགས་ཀྱི་སྣང་ཚུལ་ལ་བརྟེན་ནས་བྲམ་ཟེའི་ཆོས་དཔོན་
རྣམས་ཀྱིས་བྲམ་ཟེ་རྣམས་ཚངས་པ་ཆེན་པོའི་ཁ་ནས་སྤྲུལ་བ་དང་། རྒྱལ་
རིགས་རྣམས་ཕྲག་པ་ནས། རྗེ་རིགས་རྐང་བ་ནས། དམངས་རིགས་རྐང་
མཐིལ་ནས་སྤྲུལ་བ་སོགས་ཀྱི་བཤད་ཡམས་བྲམ་ཟེའི་གླེགས་བམ་དུ་བཀོད་
ཅིང་། ལས་རིགས་མི་འདྲ་བ་བཞིའི་རྨང་གཞི་ལ་བརྟེན་ནས་བྱུང་བའི་གྲལ་
རིམ་གྱི་དབྱེ་བ་དེ་མེས་པོ་ཚངས་པའི་བློའི་གཡོ་བ་སྔོན་དུ་བཏང་བ་ལས་
བྱུང་བའམ་དེས་སྤྲུལ་བ་ལྟ་བུར་བརྗོད་ནས། རིགས་ཀྱི་གོ་དོན་དེ་ལྷའི་སྤྲུལ་
བའམ་དེའི་བཀོད་སྒྲིག་ལྟ་བུར་ངོས་བཟུང་ངོ༌། །
《ངེས་བརྗོད་རིག་བྱེད》བམ་པོ་བཅུ་བའི་ཁྲོད་ཀྱི་《གཉུག་མའི་མིའི་
མགུར་》ཞེས་པའི་མགུར་ཚིག་གི་ནང་དུའང་། “ཁོའི་ཁ་ནི་བྲམ་ཟེར་གྱུར་པ་
དང༌། །ཕྱག་གཉིས་རྒྱལ་རིགས་གྱུར་པ་སྟེ། །བརླ་ནི་རྗེ་རིགས་གྱུར་པ་དང་། །དམངས་
རིགས་བདག་གི་རྐང་ལས་བྱུང་།། "ཞེས་བཀོད་ཡོད། བཤད་ཚུལ་འདི་ནི་སྔ་
མ་དང་ཅུང་མི་འདྲ་ཞིང་། སྔ་མས་རིགས་བཞི་བོ་མེས་པོ་ཚངས་པའི་སྤྲུལ་
བའམ་དེའི་བཀོད་སྒྲིག་ལྟ་བུར་ངོས་བཟུང་ཡོད་པས་དེ་དག་ལྷ་ལ་བརྟེན་
ནས་བྱུང་བར་འདོད་པ་དང༌། ཕྱི་མ་འདིས་རིགས་བཞི་བོ་གཉུག་མའི་མི་
སྟེ་གདོད་མའི་མིའི་ཕུང་བོའི་ཆ་ཤས་ཀྱི་འགྱུར་བ་ལ་བརྟེན་ནས་བྱུང་བར་
- ༣7 ་



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
འདོད་པས་རྩི་བ་མི་ལ་བརྟེན་ནས་བྱུང་བར་འདོད་ཅིང་། རིགས་ཀྱི་གོ་དོན་དེ་
རིགས་བཞིའི་གདོད་མའི་ས་བོན་མི་གཅིག་པ་ཙམ་ལ་ངོས་བཟུང་ཡོད་དོ། །
གཉིས། ནང་རིག་པའི་གཞུང་ལས་བྱུང་བའི་རིགས་ཀྱི་ངོས་འཛིན།
1.སྤྱི་བཤད།
སྤྱི་ལོའི་སྔོན་གྱི་དུས་རབས་ལྔ་བའི་སྐབས་གནའ་བོའི་རྒྱ་གར་དུ་ནང་
རིག་པ་བྱུང་ཞིང༌། ནང་རིག་པ་ལ་མཚོན་ནའང་གནའ་བོའི་རྒྱ་གར་གྱི་
སྤྱི་ཚོགས་དང་རིག་གནས་ཀྱི་གནས་བབ་འོག་གསར་དུ་བྱུང་བ་ཞིག་ཡིན་
པས། རྣམ་པའི་ཆ་ནས་གནའ་བོའི་རྒྱ་གར་གྱི་སྲོལ་རྒྱུན་ཆོས་ལུགས་ཀྱི་ཚབ་
བྱེད་དེ་གཙོ་བོ་བྲམ་ཟེ་ཆོས་ལུགས་དང་ཆ་འདྲ་བ་ཤིན་ཏུ་མང་ཞིང༌། ནང་
བསམ་བློའི་ཆ་ནས་དེ་དག་དང་ཕལ་ཆེར་རྒྱབ་འགལ་དུ་གནས་ཡོད། སྟོན་
པའི་ཞལ་ནས་ཀྱང་“ངའི་བསྟན་པ་ལ་རིགས་མི་གཙོ་རུས་མི་གཙོ་བསླབ་པ་
གཙོ་''ཞེས་གསུངས་ཏེ་གནའ་བོའི་རྒྱ་གར་གྱི་རིགས་རུས་ཀྱི་ལྟ་བར་དགག་
པ་བརྒྱབ་ནས་མིའི་བསམ་བློ་དང་ཀུན་སྤྱོད་ཤེས་ཡོན་བཅས་ལ་གདེངས་
འཇོག་ཚད་མཐོན་པོ་གནང་འདུག་གོ།
ནང་རིག་པ་ལས་བསྟན་པའི་རིགས་ཀྱི་དོན་ནི་ལྷ་རྒྱུད་དང་མི་རྒྱུད་
ལ་གོ་རྒྱུ་མིན་པར་སངས་རྒྱས་ཀྱི་སྐུའི་ངོ་བོར་འགྱུར་ངེས་ཀྱི་ཆོས་ཉིད་ཅིག་
གམ་སངས་རྒྱས་ཀྱི་ས་བོན་ནམ་བག་ཆགས་ཤིག་ལ་ངོས་བཟུང་ཞིང་། དེ་
འདྲ་འི་ས་བོན་ནམ་བག་ཆགས་དེ་སེམས་ཅན་ཐམས་ཅད་ཀྱི་རྒྱུད་ལ་ཁྱབ་
མཉམ་དུ་ཡོད་པར་འདོད་པ་རེད། དེ་བས་འགྲོ་བ་རིགས་དྲུག་གིས་བསྡུས་
-
8
-



ས་བཅད་དང་པོ། གཞུང་དོན་དཀའ་གནད་ཞིབ་འཇུག
པའི་སེམས་ཅན་སུ་ཡིན་ཡང་དེ་འཚང་རྒྱ་རུང་ཡིན་པར་སྒྲུབ་བྱེད་ཀྱི་གནས་
ལུགས་གཙོ་བོ་ཡང་རིགས་ཀྱི་རྣམ་གཞག་འདི་ཡིན་པས་རིགས་ཀྱི་རྣམ་
གཞག་འདི་ནི་ནང་རིག་པ་ལ་མཚོན་ན་ཆེས་གལ་ཆེན་ཞིག་ཡིན་ནོ། །
2.རིགས་བསྟན་ཡོད་པའི་བཀའ་དང་བསྟན་བཅོས།
སངས་རྒྱས་ཀྱི་བཀའ་ལས་རིགས་ཀྱི་སྐོར་ཐར་ཐོར་གྱི་ཚུལ་དུ་བསྟན་
པ་ལས་རྣམ་གཞག་ཆ་ཚང་བསྟན་མེད། སྤྱི་ལོའི་དུས་རབས་བཞི་པ་དང་
ལྔ་པའི་བར་ཏེ་འཕགས་པ་ཐོགས་མེད་ཀྱི་སྐབས་བརྩམས་པར་གྲགས་པའི་
བྱམས་ཆོས་སྡེ་ལྔའི་ནང་ཚན་《མངོན་རྟོགས་རྒྱུན་》དང་《ཐེག་པ་ཆེན་པོའི་
རྒྱུད་བླ་མ་》གཉིས་སུ་རིགས་ཀྱི་རྣམ་གཞག་ཆ་ཚང་བར་བསྟན་ཡོད། སྤྱིར་
བཀའ་དང་བསྟན་བཅོས་རྣམས་སུ་རིགས་ཀྱི་སྐོར་དངོས་ཤུགས་ཅི་རིགས་
ཀྱི་སྒོ་ནས་མང་དུ་གླེང་ཡོད་མོད། འདིར་ཚིག་ཟིན་ལ་དངོས་སུ་བསྟན་ཡོད་
པའི་བཀའ་དང་བསྟན་བཅོས་ཀྱི་མཚན་གཞི་འགའ་བཀོད་ན།
(2.1)བཀའི་སྐོར་ལ། །
《ལྷ་མོ་དཔལ་ཕྲེང་གི་མདོ་》(དཀོན་མཆོག་བརྩེགས་པ་)དང་། 《དེ་
བཞིན་གཤེགས་པ་སྙིང་བོའི་མདོ》། 《ཆོས་མངོན་པའི་མདོ》། 《ཉི་ཁྲི》།
《འཕེལ་མེད་འགྲིབ་མེད་ཀྱི་མདོ》། 《འདུལ་བའི་མདོ》། 《ཆོས་བཅུ་བའི་
མདོ》། 《བྱམས་པའི་རྣམ་པར་ཐར་བའི་མདོ》། 《དྲི་མེད་གྲགས་པའི་མདོ》།
《འཕགས་པ་ཏིང་ངེ་འཛིན་གྱི་རྒྱལ་བོའི་མདོ》། 《མྱ་ངན་ལས་འདས་པའི་
མདོ་》སོགས་ཤིན་ཏུ་མང་པོ་ཡོད།
(2.2)བསྟན་བཅོས་ཀྱི་སྐོར་ལ།
《ཐེག་པ་ཆེན་པོའི་རྒྱུད་བླ་མ》། 《མངོན་རྟོགས་རྒྱན》། 《མདོ་སྡེའི་
རྒྱན》། 《དབུས་མཐའ་རྣམ་འབྱེད》 《ཉི་སྣང》།《བརྒྱད་སྟོང་དོན་བསྡུས》།
- 49 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
《ཐེག་བསྡུས་འགྲེལ་བ》། 《བྱང་ས་》སོགས་ཡོད་དོ། །
གསུམ། གྲུབ་མཐའ་སྨྲ་བ་བཞིས་རིགས་ཀྱི་གོ་དོན་འཇོག་ཚུལ།
སྤྱིར་སྐབས་བབ་ཀྱི་བརྗོད་བྱ་མི་འདྲ་བའི་དབང་གིས་དེ་ལ་བརྟེན་
ནས་བཏགས་པའི་རིགས་ཀྱི་ཐ་སྙད་ཀྱང་མང་དུ་བྱུང་ཡོད་དེ། དཔེར་ན།
རྒྱལ་རིགས། བྲམ་ཟེའི་རིགས། རྗེའི་རིགས། དམངས་རིགས། རྒྱལ་བ་རིགས་ལྔ།
འགྲོ་བ་རིགས་དྲུག མི་རིགས། རིགས་པ། རིགས་བརྒྱ་སོགས་འདུག་མོད། བདེ་
གཤེགས་སྙིང་བོ་དང་དོན་གཅིག་པའི་རིགས་འདི་ལ་ཁམས་ལས་གཞན། ད་
དུང་མིང་གི་རྣམ་གྲངས་འགའ་ཡོད་དེ། “རིགས་དེ་ནི་གཞི་ཞེས་ཀྱང་བྱ། སྟོན་
པ་དང༌། རྒྱུ་དང༌། རྟེན་དང༌། ཉེར་གནས་དང་། སྔོན་དུ་འགྲོ་བ་དང་། གནས་
ཞེས་ཀྱང་བྱའོ།”[2]ཞེས་གསུངས་པ་ལྟར་བཀའ་དང་བསྟན་བཅོས་རྣམས་སུ་
མིང་གི་རྣམ་གྲངས་མང་དུ་བྱུང་ཡོད་པ་ཤེས་ཐུབ་བོ། །
བྱེ་བྲག་སྨྲ་བ་རྣམས་ཀྱིས་་་འདུལ་བ་ལས། ཆོས་གོས་དང༌། བསོད་
སྙོམས་དང་། གནས་མལ་ངན་ངོན་ཙམ་གྱིས་ཆོག་ཤེས་པ་འཕགས་པའི་
རིགས། སྤོང་བ་དང་སྒོམ་པ་ལ་དགའ་བ་འཕགས་པའི་རིགས་ཏེ་བཞི་བཀའ་
བསྩལ་ལ། ངོ་བོ་ནི་སེམས་བྱུང་འདོད་ཆགས་མེད་པའོ།།”ཞེས་གསུངས་
པ་ལྟར་གཙོ་བོ་འདུལ་བ་མདོའི་ལུང་ལ་བརྟེན་ནས་རིགས་ཀྱི་དོན་འཆད་
ལ། དེ་འདྲའི་རིགས་ཀྱི་དོན་ནི་རང་གི་འབྲས་བུར་གྱུར་པའི་འཕགས་པའི་
མངོན་རྟོགས་ཀྱི་ངོ་བོར་འགྱུར་ངེས་ཀྱི་སེམས་བྱུང་མ་ཆགས་པ་ཞིག་ལ་
འདོད་པ་རེད་དོ། །
.. 5() -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
དེ་ཡང་རིགས་དངཔོ་གསུམ་ནི་རང་འབྲས་འཕགས་པའི་མངོན་
རྟོགས་སྐྱེད་བྱེད་ཀྱི་ཐབས་དང་། ཕྱི་མ་ནི་རང་འབྲས་འཕགས་པའི་མངོན་
རྟོགས་དངོས་སུ་སྐྱེད་བྱེད་ཡིན་པར་བཞེད་ལ། རིགས་དང་པོ་གསུམ་ཉམས་
སུ་བླངས་པ་ལས་བདག་གི་བ་སྟེ་ཕྱིའི་ལོངས་སྤྱོད་ལ་སྲེད་པ་མངོན་གྱུར་
པ་སྤོང་ནུས་པ་དང་། ཕྱི་མ་ཉམས་སུ་བླངས་པ་ལས་བདག་ལ་སྲེད་པ་སྟེ་
བདག་འཛིན་སྤོང་ནུས་པར་བཤད་པའི་ཕྱིར་རོ།།
མདོ་སྡེ་བས་ནི། མདོ་སྡེ་བ་དག་གི་རིགས་ཞེས་བྱ་བ་ནི་སེམས་ཀྱི་ས་
བོན་གྱི་ནུས་པ་ཡིན་ནོ། །སོ་སོ་སྐྱེ་བོ་དང་སློབ་པའི་གནས་སྐབས་ན་ཡོངས་
སུ་ཉམས་པའི་ཆོས་ཅན་གྱི་ས་བོན་ལ་རིགས་ཞེས་བྱའོ།།”ཞེས་《སློབ་
དཔོན་རྒྱལ་བོ་སྲས་》ཀྱི་ལུང་ཚིག་སོགས་ལ་བརྟེན་ནས་རིགས་ཀྱི་གོ་དོན་
འཆད་པ་ཡིན་ལ། ལུགས་འདིས་སེམས་ཅན་གྱི་རྒྱུད་ཀྱི་ཟག་མེད་སེམས་ཀྱི་
ས་བོན་གྱི་ནུས་པ་ལ་སངས་རྒྱས་ཀྱི་རིགས་སུ་བརྗོད་དོ། །
སེམས་ཙམ་པས་ནི། “དེ་ལ་བྱང་ཆུབ་སེམས་དཔའ་རྣམས་ཀྱི་རིགས་ནི་
ཐོག་མ་མེད་པ་ནས་བརྒྱུད་དེ་འོང་བ་ཆོས་ཉིད་ཀྱིས་ཐོབ་པ། སྐྱེ་མཆེད་དྲུག་
གི་ཁྱད་པར་གང་ཡིན་པ་སྟེ།"ཞེས་《ཆོས་མངོན་པའི་མདོ་》ཡི་ལུང་ཚིག་
སོགས་ལ་བརྟེན་ནས་རིགས་ཀྱི་དོན་འཆད་པ་ཡིན་ལ། ལུགས་འདིས་སེམས་
ཅན་གྱི་རྒྱུད་ཀྱི་ཐོག་མ་མེད་པ་ནས་གཅིག་ནས་གཅིག་ཏུ་བརྒྱུད་དེ་འོངས་
པ། ཆོས་ཉིད་ཀྱིས་ཐོབ་པ་ནང་གི་སྐྱེ་མཆེད་དེ་དྲུག་པ་ཡིད་ཀྱི་སྐྱེ་མཆེད་
སྟེང་གི་ཟག་མེད་སེམས་ཀྱི་ས་བོན་ལ་རིགས་སུ་བརྗོད་ལ། དེ་འདྲའི་ཟག་
མེད་སེམས་ཀྱི་ས་བོན་དེ་ཐོས་སོགས་ཀྱིས་གསོས་མ་བཏབ་ན་རང་བཞིན་
གནས་རིགས་དང་། ཐོས་སོགས་ཀྱིས་གསོས་བཏབ་ན་རྒྱས་འགྱུར་གྱི་རིགས་
སུ་འགྱུར་བར་འདོད་པ་ཡིན། ལུགས་འདིས་“དེས་ན་རྫས་ལ་བསམས་ན་
- 51 ་



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ལམ་དུ་ཞུགས་ནས་གཉིས་ཀ་ཡིན་ཏེ་ཞེས་གསུངས་པ་ནང་བཞིན་ཐོས་
སོགས་ཀྱིས་གསོས་མ་བཏབ་པའི་ཚེ་ན་རང་བཞིན་གནས་ཁོ་ན་དང༌། ཐོས་
སོགས་ཀྱིས་གསོས་བཏབ་པའི་ཚེ་ན་གཉིས་ཀ་ཡིན་པར་འདོད་དོ།།
དབུ་མ་བས་ནི་གོང་གསལ་གྱི་བཞེད་ཚུལ་དེ་དག་མི་འདོད་པར་
“སངས་རྒྱས་ཀྱི་སྐུའི་ངོ་བོར་འགྱུར་ངེས་ཀྱི་དྲི་མ་དང་བཅས་པའི་སེམས་ཀྱི་
ཆོས་ཉིད་དེ་སངས་རྒྱས་ཀྱི་རིགས་སུ་འདོད་པ་རེད། ལུགས་འདིས་སེམས་
ཅན་གྱི་རྒྱུད་ཀྱི་སེམས་ནི་གློ་བུར་གྱི་དྲི་མ་(ཉོན་སྒྲིབ་དང་ཤེས་སྒྲིབ་)དང་
བཅས་ཡིན་མོད། གློ་བུར་གྱི་དྲི་མ་དེ་སེམས་ཀྱི་རང་བཞིན་ལ་མ་ཞུགས་པས།
སེམས་དང་འབྲལ་རུང་ཡིན་པ་དང་། དྲི་མ་ཕྲ་མོས་ཀྱང་མ་གོས་པའི་རང་
བཞིན་འོད་གསལ་བའི་སེམས་ཀྱི་ཆོས་ཉིད་དེ་ནི་དབུ་མ་བས་བཞེད་པའི་
རང་བཞིན་གནས་རིགས་སུ་འདོད་པ་རེད། ད་དུང་ལུགས་འདིས་སངས་
རྒྱས་དང་སེམས་ཅན་གྱི་རྒྱུད་ཀྱི་སེམས་ཀྱི་ཆོས་ཉིད་ནི་མཉམ་པ་ཉིད་ཡིན་
པས། སེམས་ཅན་ཐམས་ཅད་ཀྱི་རྒྱུད་ན་ཁམས་བདེ་བར་གཤེགས་པའི་སྙིང་
བོ་སྟེ་སངས་རྒྱས་ཀྱི་རིགས་ཡོད་པར་བཞེད། དེ་འདྲའི་སེམས་ཀྱི་ཆོས་ཉིད་
དེ་ནི་སངས་རྒྱས་བྱོན་མ་བྱོན་དང་དེས་བྱིན་གྱིས་བརླབས་པ་སོགས་ལ་
འབྲེལ་བ་མེད་པར་སེམས་ཅན་སུ་ཡིན་ཡང་དེའི་རྒྱུད་ན་རོང་ཆོས་སུ་ཡོད་
པར་འདོད་དེ་“རིགས་ཀྱི་བུ་འདི་ནི་ཆོས་རྣམས་ཀྱི་ཆོས་ཉིད་དོ། །དེ་བཞིན་
གཤེགས་པ་རྣམས་བྱོན་ཡང་རུང་མ་བྱོན་ཡང་རུང་སྟེ། སེམས་ཅན་འདི་
དག་ནི་རྟག་ཏུ་དེ་བཞིན་གཤེགས་པའི་སྙིང་བོ་ཅན་ནོ།།༠༥°ཞེས་པའི་《བདེ་
གཤེགས་པ་སྙིང་བོའི་མདོ་》ཡི་ལུང་ཚིག་འདི་ནི་དབུ་མ་བས་རིགས་ཀྱི་གོ་
དོན་འཇོག་བྱེད་ཀྱི་ཁུངས་གཙོ་བོ་ཞིག་ཡིན་པར་སྣང་ངོ། །
ང་ཚོས་གོང་དུ་ཞུས་ཟིན་ལྟར་གྲུབ་མཐའ་སྨྲ་བ་བཞིས་རང་རང་གི་
- 52 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
ལུགས་ཀྱི་རིགས་ཀྱི་ངོས་འཛིན་ཚུལ་མི་འདྲ་བ་ལས་གསལ་བོར་མཐོང་ཐུབ་
པ་ནི། བྱེ་བྲག་སྨྲ་བ་དང་། མདོ་སྡེ། སེམས་ཙམ་པ་གསུམ་གྱིས་རིགས་ཞེས་པ་
འཕགས་པའམ་སངས་རྒྱས་ཀྱི་སྐུའི་ངོ་བོར་འགྱུར་ངེས་ཀྱི་ཟག་མེད་སེམས་
ཀྱི་ས་བོན་ཞིག་ལ་འདོད་པས་རིགས་རང་ངོས་ནས་རྟག་པ་དང་མི་རྟག་པ་
གཉིས་ལས་མི་རྟག་པར་ཁས་བླངས་ཡོད་པ་དང་། དབུ་མ་བས་དྲི་མ་དང་
བཅས་པའི་སེམས་ཀྱི་ཆོས་ཉིད་ཅིག་ལ་འདོད་པས་རྟག་པ་དང་མི་རྟག་པ་
གཉིས་ལས་རྟག་པར་ཁས་བླངས་ཡོད། གང་ལྟར་ཡང་གྲུབ་མཐའ་སྨྲ་བ་
བཞི་གའི་ལུགས་ལ་སངས་རྒྱས་ཀྱི་སྐུའི་ངོ་བོར་འགྱུར་ངེས་ཤིག་ལ་རིགས་སུ་
བཞེད་པས། 《ཐེག་པ་ཆེན་པོའི་རྒྱུད་བླ་མ་》སོགས་ལས་བསྟན་པའི་རིགས་
ཀྱི་རྣམ་གཞག་དེས་སེམས་ཅན་སུ་ཡིན་ཡང་འཚང་རྒྱ་རུང་ཡིན་པའི་གནས་
ལུགས་གསལ་བཤད་བྱས་ཡོད་དོ། །
བཞི། མངོན་རྟོགས་རྒྱན་སོགས་ལས་བསྟན་པའི་རིགས་ཀྱི་རྣམ་
གཞག་མདོར་བསྡུས་ཏེ་བཤད་པ།
རིགས་ཀྱི་རྣམ་གཞག་ཆ་ཚང་བ་ནི་གཞུང་ཆེན་པོ་ཏི་ལྔའི་ནང་ཚན་
《ཕར་ཕྱིན་》གྱི་སྐབས་དང་པོའི་རྣམ་མཁྱེན་མཚོན་བྱེད་ཀྱི་ཆོས་བཅུའི་ནང་
ཚན་བཞི་པ། “ཐེག་ཆེན་སྒྲུབ་པའི་རྟེན་རང་བཞིན་གནས་རིགས་”ཞེས་པའི་
སྐབས་སུ་གསལ་བོར་བསྟན་ཡོད། བཀའ་དང་བསྟན་བཅོས་ལས་བསྟན་
པའི་རིགས་དེ་དག་གོང་བསྒྲིགས་ནས་བལྟས་ན། སྤྱིར་བཏང་སངས་རྒྱས་
ཀྱི་རིགས་ཞེས་པ་སངས་རྒྱས་ཀྱི་སྐུའི་ངོ་བོར་འགྱུར་ངེས་ཀྱི་སེམས་ཀྱི་ཆོས་
- 53 -



བོད་་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
ཉིད་ཅིག་ལ་འདོད་པ་དང་། སངས་རྒྱས་ཀྱི་སྐུའི་ངོ་བོར་འགྱུར་ངེས་ཀྱི་ནང་
སེམས་ཀྱི་བག་ཆགས་ཤིག་ལ་འདོད་པའི་རིགས་གཉིས་ཡོད་དོ། །
གོང་དུ་ཞུས་ཟིན་ལྟར་ནང་པ་སངས་རྒྱས་པའི་ལུགས་འདིར་སེམས་
ཅན་ཡིན་ན་སངས་རྒྱས་ཀྱི་རིགས་སྟེ་ཁམས་བདེ་བར་གཤེགས་པའི་སྙིང་
བོ་རྒྱུད་ལྡན་གྱི་གང་ཟག་ཡིན་པས་ཁྱབ་ཕྱིར། སེམས་ཅན་ཡིན་ན་འཚང་
རྒྱ་རུང་ཡིན་པས་ཁྱབ་པ་ཁས་ལེན་ཞིང༌། རིགས་གཉིས་པོ་དེ་སྒྲུབ་པ་པོའི་
རྟོགས་པ་མཐར་ཕྱིན་ཚེ་སྐུ་གསུམ་གྱི་ངོ་བོར་འགྱུར་ཚུལ་གྱི་དགོངས་པའང་
གསལ་བོར་བཏོན་འདུག་སྟེ་“ཐོག་མེད་རང་བཞིན་གནས་པ་དང་། །ཡང་
དག་བླངས་པ་མཆོག་ཉིད་དོ། །རིགས་འདི་གཉིས་ལས་སངས་རྒྱས་ཀྱི། །སྐུ་
གསུམ་ཐོབ་པར་འདོད་པ་ཡིན། །དང་པོའི་སྐུ་ནི་དང་པོ་སྟེ། །གཉིས་པ་ཡིས་
ནི་ཕྱི་མ་གཉིས། །”ཞེས་གསུངས་པ་ལྟར་སེམས་ཅན་སུ་དང་གང་ཞིག་ཡིན་
ཡང་དེ་རྟོགས་པ་མཐར་ཕྱིན་པའི་ཚེ་ཐོག་མ་མེད་པ་ནས་རང་ཆས་སུ་ཡོད་
པའི་རང་རྒྱུད་ཀྱི་རང་བཞིན་གནས་རིགས་ནི། སངས་རྒྱས་ཀྱི་རྩ་བའི་སྐུ་ལ་
ཆོས་སྐུ་དང་གཟུགས་སྐུ་གཉིས་ཡོད་པའི་ནང་གི་ཆོས་སྐུའི་ངོ་བོར་འགྱུར་
བ་དང༌། རང་རྒྱུད་ཀྱི་རྒྱས་འགྱུར་གྱི་རིགས་ནི་གཟུགས་སྐུ་གཉིས་སྟེ་ལོངས་
སྐུ་(ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་པས་ནའོ་)དང་སྤྲུལ་སྐུའི་ངོ༌
བོར་འགྱུར་བར་གསུངས་པ་ལྟར་རོ། ། །
སངས་རྒྱས་ཀྱིས་གསུངས་པའི་མདོ་སྡེ་དུ་མ་ལས་རིགས་ཀྱི་སྐོར་མང་
དུ་གླེང་ཡོད་པ་རྣམས། བསྟན་བཅོས་ཀྱི་འགྲེལ་ཚུལ་མི་གཅིག་པའི་དབང་
གིས་རིགས་ཀྱི་གོ་དོན་དང་རྣམ་གྲངས་ཀྱི་ཁྱད་པར་ཐད་བཞེད་པ་མི་མཐུན་
པ་དུ་མ་བྱུང་ཡོད། དབུ་མ་བ་ལས་གཞན་པའི་ནང་བའི་གྲུབ་མཐའ་སྨྲ་བ་
ཕལ་མོ་ཆེས་རང་བཞིན་གནས་རིགས་ནི། ཟག་མེད་སེམས་ཀྱི་ས་བོན་ཞིག་
- -
-ར་མུར་རོ། །



་་བཅད་དང་པོ། གཞུང་དོན་དཀའ་གནད་ཞིབ་འཇུག
ལ་འདོད་པ་དང་། རྒྱུས་འགྱུར་གྱི་རིགས་ནི་ཐོས་སོགས་ཀྱིས་གསོས་བཏབ་
པའི་གནས་སྐབས་ཀྱི་ཟག་མེད་སེམས་ཀྱི་ས་བོན་ཞིག་ལ་འདོད་པས། ཐོས་
སོགས་ཀྱིས་གསོས་བཏབ་མ་བཏབ་ཀྱི་ཁྱད་པར་ཙམ་མ་གཏོགས་གཉིས་
གའི་རྒྱུན་གཅིག་ཏུ་འདོད་དོ། །
དབུ་མ་བ་ལྟར་ན། རང་བཞིན་གནས་རིགས་ནི། “དགེ་སློང་དག་སེམས་
ལ་སེམས་མ་མཆིས་ཏེ་སེམས་ཀྱི་རང་བཞིན་ནི་འོད་གསལ་བའོ་”ཞེས་པའི་
མདོའི་དགོངས་གཞི་སོགས་ལ་བརྟེན་ནས་ཐོག་མ་མེད་པ་ནས་རང་ཆས་སུ་
ཡོད་པའི་སེམས་ཀྱི་རང་བཞིན་ཏེ་ཆོས་སྐུའི་ངོ་བོར་འགྱུར་ངེས་ཀྱི་སེམས་ཀྱི་
ཆོས་ཉིད་ཅིག་ལ་འདོད་པ་དང་། རྒྱས་འགྱུར་གྱི་རིགས་ནི་ཐོས་སོགས་ཀྱིས་
ཡང་དག་པར་བླངས་པ་ལས་བྱུང་བའི་སངས་རྒྱས་ཀྱི་གཟུགས་སྐུའི་ངོ་བོར་
འགྱུར་ངེས་ཤིག་ལ་འདོད་པས་རིགས་གཉིས་ཀྱི་རྒྱུན་གཏན་ནས་མི་གཅིག་
པར་འདོད་དོ། །
ལྔ། དཔེའི་སྒོ་ནས་སྟོན་ཚུལ།
《ཐེག་པ་ཆེན་པོའི་རྒྱུད་བླ་མ་》རུ་སེམས་ཀྱི་རང་བཞིན་འོད་གསལ་བ་
ཡིན་པར་རྣམ་གཞག་བཅུས་(ངོ་བོའི་དོན། རྒྱུའི་དོན། འབྲས་བུའི་དོན། ལས་
ཀྱི་དོན། ལྡན་པའི་དོན། འཇུག་པའི་དོན། གནས་སྐབས་ཀྱི་རབ་ཏུ་དབྱེ་བའི་
དོན། ཀུན་ཏུ་འགྲོ་བའི་དོན། མི་འགྱུར་བའི་དོན། དབྱེ་བ་མེད་པའི་དོན།)ཆུའི་
རང་བཞིན་ལ་རྙོག་པ་མ་ཞུགས་པ་དང་། གསེར་གྱི་རང་བཞིན་ལ་གཡའ་
མ་ཞུགས་པ་དང་། ནམ་མཁའི་རང་བཞིན་ལ་སྤྲིན་མ་ཞུགས་པའི་དོན་གྱིས་
- 55



བོད་རིག་ང་འི་གནད་གཞི་ཞིབ་འཇུག་སྦས་དོན་གསལ་བྱེད།
རྙོག་པ་དང་བྲལ་བའི་ཆུ་དང༌། གཡའ་དང་བྲལ་བའི་གསེར། སྤྲིན་དང་བྲལ་
བའི་ནམ་མཁའ་བཞིན་སེམས་ཀྱི་རང་བཞིན་ལ་སྒྲིབ་གཉིས་ཀྱི་དྲི་མ་ཕྲ་མོས་
ཀྱང་བསླད་མ་ཞུགས་པར་རང་བཞིན་འོད་གསལ་བར་བསྒྲུབས་ཡོད་པར་
མ་ཟད། ད་དུང་སེམས་ཀྱི་རང་བཞིན་འོད་གསལ་ཡང་དེ་ཉོན་མོངས་པའི་
སྦུབས་ན་གནས་པའི་ཚུལ་ནི་པདྨ་མདོག་ངན་པའི་ནང་ན་མཚན་དཔེའི་
གསལ་རྫོགས་ཀྱི་དེ་བཞིན་གཤེགས་པའི་སྐུ་བཞུགས་པ་དང་། སྦྲང་མའི་ནང་
ངན་པ་ན་སྦྲང་རྩི་ཡོད་པ་དང་། སྤུན་པའི་ནང་ན་འབྲས་བུའི་སྙིང་བོ་ཡོད་
པ་དང༌། མི་གཙང་བའི་ནང་ན་གསེར་ཡོད་པ་དང་། ས་འོག་ན་རིན་ངོ་ཆེའི་
གཏེར་ཡོད་པ་དང་། ལྗོན་ཤིང་ལས་མྱུ་གུ་འབྱུང་རུང་སོགས་རང་གི་ས་བོན་
གྱི་ནང་ན་གནས་པ་དང་། གོས་རུལ་ངན་པའི་ནང་ན་རིན་པོ་ཆེ་ལས་གྲུབ་
པའི་དེ་བཞིན་གཤེགས་པའི་སྐུ་གཟུགས་ཡོད་པ་དང༌། བུད་མེད་ངན་པའི་
ལྟོ་བ་ན་འཁོར་ལོས་བསྒྱུར་རྒྱལ་དུ་འགྱུར་རུང་གི་བུ་ཡོད་པ་དང༌། ས་ལས་
གྲུབ་པའི་རྡུལ་གོང་གི་ནང་ན་རིན་པོ་ཆེ་ལས་གྲུབ་པའི་དེ་བཞིན་གཤེགས་
པའི་སྐུ་གཟུགས་ཡོད་པ་སོགས་དཔེ་དགུས་སེམས་ཅན་གྱི་རྒྱུད་ཀྱི་རིགས་
སམ་ཁམས་བདེ་བར་གཤེགས་པའི་སྙིང་བོ་དེ་ཉོན་མོངས་པ་དགུས་བསྒྲིབ་
པའི་ཚུལ་བསྟན་ཡོད་དོ། །
དེ་ཡང་《མངོན་རྟོགས་རྒྱན་》ལས་དངོས་སུ་བསྟན་པའི་རིགས་གཉིས་
ཀྱི་ཁྱད་པར་དཔེའི་སྒོ་ནས་སྟོན་ཚུལ་ནི། རང་བཞིན་གནས་རིགས་ནི་རིན་
པོ་ཆེའི་གཏེར་དང་འདྲ་བར་འདོད་པ་ཡིན་ཏེ། རིན་པོ་ཆེའི་གཏེར་ནི་རིན་
པོ་ཆེའི་འབྱུང་གནས་ཡིན་པ་བཞིན་དུ་ རང་བཞིན་གནས་རིགས་དེ་ཡང་
སྟོབས་བཅུ་སོགས་སངས་རྒྱས་ཀྱི་ཡོན་ཏན་ཐམས་ཅད་ཀྱི་འབྱུང་གནས་
སུ་བཞེད་པ་དང་། རྒྱས་འགྱུར་གྱི་རིགས་ནི་ལྗོན་ཤིང་འབྲས་བུ་ཅན་དང་
56 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
མཚུངས་པར་འདོད་པ་ཡིན་ཏེ། ལྗོན་ཤིང་འབྲས་བུ་ཅན་ནི་ཆུ་ལུད་སོགས་
ཀྱིས་བསྐྱངས་པ་ན་འབྲས་བུ་རྣམས་གོང་ནས་གོང་དུ་འཕེལ་བར་འགྱུར་བ་
ལྟར། རྒྱས་འགྱུར་གྱི་རིགས་དེ་ཡང་ཐོས་སོགས་ཀྱིས་གསོས་བཏབ་པ་ན་ཡོན་
ཏན་རྣམས་གོང་ནས་གོང་དུ་འཕེལ་བར་འགྱུར་བར་བཤད་པའི་ཕྱིར་རོ། །
དྲུག རིགས་སད་པའི་རྟགས།
འཁོར་བའི་ཉེས་དམིགས་དང་ཐར་བའི་ཕན་ཡོན་བརྗོད་པ་ན་ལུས་
ཀྱི་བ་སྤུ་ལྡང་བ་དང་མིག་ནས་མཆི་མ་འཁྲུགས་པ་སོགས་ཐ་སྙད་ཁྱད་པར་
ཅན་གྱི་རྟགས་ལས་ཐེག་དམན་གྱི་རིགས་སད་པར་དཔོག་པར་གསུངས་ལ།
ལམ་མ་ཞུགས་ཀྱི་གནས་སྐབས་སུའང་ཟབ་པ་དང་རྒྱ་ཆེ་བའི་ཆོས་ཐོས་པས་
མིག་ནས་མཆི་མ་འདོན་པ་སོགས་ཐ་སྙད་ཁྱད་པར་ཅན་གྱི་རྟགས་ལས་ཐེག་
ཆེན་གྱི་རིགས་སད་པ་དཔོག་པར་《ཆོས་མངོན་པའི་མདོ་》དང་《མདོ་སྡེའི་
རྒྱན་》། 《ཉན་ས་》སོགས་ལས་གསུངས་སོ། །
རྩོམ་ཡིག་འདི་2007ལོར་《རྩེར་སྙེག་》དེབ་དང་པོའི་སྟེང་བཀོད་ཡོད།
ལུང་ཁུངས།
[1]ལུའི་ཏ་ཅི་སོགས་ཀྱིས་བསྒྲིགས་པའི་《ཆོས་ལུགས་རིག་པའི་རྣམ་བཤད》(རྒྱ་
ཡིག) ཤོག་ངོས་434ན་གསལ། 1990ལོར་ཀྲུང་གོའི་སྤྱི་ཚོགས་ཚན་རིག་དཔེ་སྐྲུན་ཁང་གིས་
ཐེངས་གཉིས་པར་དཔེ་སྐྲུན་བྱས།
-57 ་



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
[2][4][5]{ 6]རྗེ་བཙུན་ཆོས་ཀྱི་རྒྱལ་མཚན་གྱིས་བརྩམས་པའི་《རྒྱུན་འགྲེལ་སྤྱི་དོན་
རོལ་མཚོ》(སྟོད་ཆ་)ཤོག་ངོས་365ན་《བྱང་ས་》ཡི་ཚིག་དེ་ལུང་འདྲེན་བྱས་ཡོད། ཤོག་
ངོས་341དང་342ན་གསལ། 1989ལོར་ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན།
[3]རྗེ་ཙོང་ཁ་བས་བརྩམས་པའི་《ལེགས་བཤད་གསེར་ཕྲེང་》ཤོག་ངོས་332དང་
337ན་གསལ། 1986ལོར་མཚོ་སྔོན་མི་རིགས་དཔེ་སྐྲུན་ཁང་གིས་བསྐྲུན།
f7]ཁང་དཀར་བས་བརྩམས་པའི་《ཁང་དཀར་ཚུལ་ཁྲིམས་སྐལ་བཟང་གི་གསུང་
རྩོམ་ཕྱོགས་བསྒྲིགས་》ཤོག་ངོས་614ན་《བདེ་གཤེགས་པ་སྙིང་བོའི་མདོ》ཡི་ཚིག་དེ་
ལུང་འདྲེན་བྱས་ཡོད། 1999ལོར་ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན།
[8]རྗེ་བཙུན་བྱམས་མགོན་གྱིས་གསུངས་པའི་《བྱམས་ཆོས་སྡེ་ལྔ་》(རྒྱུད་བླ་མ་)
ཤོག་ངོས་123ན་གསལ། 1991ལོར་མི་རིགས་དཔེ་སྐྲུན་ཁང་གིས་བསྐྲུན།
58 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
ལྔ་པ། གནའ་བོའི་རྒྱ་གར་གྱི་མཚན་ཉིད་རིག་པ་དང་བོད་ཀྱི་
མཚན་ཉིད་རིག་པའི་གཞུང་བསྡུར་ཏེ་ཚད་
མའི་འཕེལ་འགྱུར་དང་གོ་དོན་ལ་
གསར་དུ་དཔྱད་པ།
གཅིག གནའ་བོའི་རྒྱ་གར་གྱི་ཚད་མ།
ཚད་མ་ཞེས་པའི་ཐ་སྙད་འདི་དུས་ནམ་ཚོད་ཞིག་ནས་བྱུང་བ་གསལ་
པོ་ཞིག་བཤད་དཀའ་མོད། ཡིན་ནའང་ཐ་སྙད་འདི་ནང་པའི་གྲུབ་མཐའ་
མ་བྱུང་གོང་གི་གནའ་བོའི་རྒྱ་གར་གྱི་མཚན་ཉིད་རིག་པའི་འབྱུང་ཁུངས་ཕྱི་
རོལ་པའི་གྲུབ་མཐའི་གཞུང་དུ་གསལ་བོར་བཀོད་འདུག་པ་སྟེ། གནའ་བོའི་
རྒྱ་གར་གྱི་དངོས་གཙོ་མཚན་ཉིད་རིག་པའི་ཚབ་བྱེད་གཙོ་བོ་རྒྱང་འཕེན་
པའི་(ཕལ་ཆེར་སྤྱི་ལོའི་སྔོན་གྱི་དུས་རབས་དགུ་པ་ནས་བདུན་པའི་བར་ལ་
བྱུང་)གྲུབ་མཐའི་གཞུང་དུ་“ཚད་མ་ནི་མངོན་སུམ་གཅིག་པུ་དང་། རྗེས་
དཔག་ནི་ཚད་མ་མ་ཡིན་ཏེ། ཚད་མའི་མཚན་ཉིད་རང་མཚན་དངོས་སུ་
མི་འཛིན་པའི་ཕྱིར་དང་། ལྷ་སྦྱིན་གྱི་བུ་ལས་སྔོ་བསངས་དཔོག་པ་སོགས་
གཏན་ཚིགས་རྣམས་འཁྲུལ་བའི་ཕྱིར་རྗེས་དཔག་ཀྱང་འཁྲུལ་ལོ།།”1ཞེས་
པའི་ལུང་ཚིག་འདི་ལས་མ་མཐའ་ཡང་ནང་པའི་གྲུབ་མཐའ་མ་བྱུང་བའི་
ཡར་སྔོན་ནས་ཚད་མ་ཞེས་པའི་ཐ་སྙད་འདི་བྱུང་ཟིན་པ་ཤེས་ཐུབ་ལ། ཁྱད་
- 59 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
པར་དུ་རྒྱང་འཕེན་པའི་ལུགས་ལ་ཚད་མ་ཡིན་ན་མངོན་སུམ་ཁོ་ན་དང་།
ཚད་མའི་གོ་དོན་མཐོང་རེག་ཡོད་པའི་བྱ་དངོས་གང་རུང་ཞིག་གི་རྣམ་པ་
དངོས་སུ་སྣང་ནས་བྱ་དངོས་དེ་ལ་མི་བསླུ་བའི་ཤེས་པ་ཞིག་ཡིན་དགོས་པ་
དང༌། གཏན་ཚིགས་དང་རྗེས་དཔག་དོན་གཅིག་པ་སོགས་ཚད་མ་རིག་པའི་
གཞུང་གི་རྨང་གཞིའི་གནད་དོན་མི་ཉུང་བ་ཞིག་རྒྱུས་ལོན་བྱེད་ཐུབ་བོ། །
གྲངས་ཅན་པའི་(ཕལ་ཆེར་སྤྱི་ལོའི་སྔོན་གྱི་དུས་རབས་བཞི་པའི་
སྐབས་)གཞུང་དུའང་ཚད་མའི་རྣམ་གཞག་ཡོད་པར་མ་ཟད། དེ་ལས་བསྟན་
པའི་ཚད་མའི་རྣམ་གཞག་ནི་ནང་པའི་ཚད་མའི་རྣམ་གཞག་དང་ཧ་ཅང་
མཐུན་ཤས་ཆེ། ནང་པའི་ཚད་གཞུང་དུ་ཚད་མ་ལ་མངོན་སུམ་ཚད་མ་དང་
རྗེས་དཔག་ཚད་མ་གཉིས་སུ་གསལ་བ་དང་། དམིགས་གསལ་གྱིས་ཤིན་ཏུ་
ལྐོག་གྱུར་འཇལ་བྱེད་ལ་ལུང་ཚད་མ་ཞིག་ཀྱང་ཁས་ལེན་པ་བཞིན་ལུགས་
འདིས་ཀྱང་“མངོན་རྗེས་ལུང་གསུམ་ནི་ཚད་མ”2ཡིན་པར་ཁས་ལེན་ཞིང་
དེ་གསུམ་གྱིས་ཤེས་བྱ་ཉེར་ལྔ་འཇལ་ནུས་པར་འདོད་པ་རེད། ལུགས་འདིས་
བཞེད་པའི་མངོན་རྗེས་ལུང་གསུམ་གྱི་གོ་དོན་དང་དབྱེ་བ་སོགས་ཞིབ་ཏུ་
ཤེས་ན་ནང་པའི་ཚད་མ་རིག་པའི་རྩ་བ་དང་འཕེལ་འགྱུར་ལ་གོ་བ་ཟབ་མོ་
ལོན་ནུས་པས་འདིར་རེ་རེ་བཞིན་ངོ་སྤྲོད་ཙམ་ཞུ་ན། །
ལུགས་འདིས་བཞེད་པའི་མངོན་སུམ་ཚད་མ་ནི་དབང་ཤེས་ཀྱིས་ཡུལ་
བྱེ་བྲག་འཛིན་པར་མི་བསླུ་བའི་ཤེས་པ་ཞིག་ལ་འདོད། ཤེས་པ་དེ་ནི་དཔེར་
ན་འོ་མ་འཇལ་བའི་ཚད་མ་ཞིག་ལ་མཚོན་ན། འོ་མའི་དོན་སྤྱི་ཙམ་རྟོགས་
པའི་བློ་མིན་པར་བྱེ་བྲག་གི་འོ་མ་སྟེ་མཛོ་མོའི་འོ་མ་རྟོགས་པའི་ཤེས་པ་ལྟ་
བུ་ཡིན་དགོས། རྗེས་དཔག་ཚད་མ་ལ་གཉིས་ལས་རང་དོན་རྗེས་དཔག་
ནི་འབྲེལ་བ་བདུན་ལ་བརྟེན་ནས་ལྐོག་གྱུར་གྱི་ཤེས་བྱ་རྟོགས་པའི་བློ་ཞིག་
60 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
ལ་འདོད།འབྲེལ་བ་བདུན་ནི། སྤྱི་གཙོ་བོ་དང་སྐྱེས་བུ་བཞིན་ནོར་དང་
ནོར་བདག་གི་འབྲེལ་བ་དང༌། ས་བོན་དང་མྱུ་གུ་བཞིན་རྒྱུ་དང་འབྲས་
བུའི་འབྲེལ་བ། འོ་མ་དང་ཞོའམ་གཙོ་བོ་དང་ཆེན་པོ་བཞིན་རང་བཞིན་
དང་རྣམ་འགྱུར་གྱི་འབྲེལ་བ། རྫ་མཁན་དང་བུམ་པ་བཞིན་རྒྱུ་དང་རྒྱུ་ཅན་
གྱི་འབྲེལ་བ། སྡོང་བོ་དང་ཡལ་ག་བཞིན་ཡན་ལག་དང་ཡན་ལག་ཅན་གྱི་
འབྲེལ་བ། ངུར་པ་ཁྱོ་ཤུག་བཞིན་གྲོགས་དང་གྲོགས་ཅན་གྱི་འབྲེལ་བ། བྱ་
རོག་དང་འུག་པ་བཞིན་གནོད་བྱ་གནོད་བྱེད་ཀྱི་འབྲེལ་བ་དང་བདུན་ལ་
གོ་དགོས། གཞན་དོན་རྗེས་དཔག་ནི། སྒྲུབ་ངག་ཡན་ལག་ལྔ། གྲངས་ཅན་
པའི་ལུགས་ལྟར་བྱས་ན། གང་ཟག་ནི་རྟག་སྟེ་(དམ་བཅའ་)མ་བྱས་པའི་ཕྱིར་
(གཏན་ཚིགས)། དཔེར་ན་ནམ་མཁའ་བཞིན་(དཔེ་)ནམ་མཁའ་མ་བྱས་པ་
བཞིན་གང་ཟག་ཀྱང་དེ་བཞིན་(དཔེ་ཉི་བར་སྦྱར་བ)། །དེའི་ཕྱིར་གང་ཟག་
རྟག་པའོ་(མཇུག་བསྡུ་བ་)དང་། ཐལ་འགྱུར་གྱིས་གཞན་ཕྱོགས་བཀག་ནས་
རང་ཕྱོགས་གཟུང་བ་ལྟ་བུ་ལ་གོ་དགོས།
ལུང་ཚད་མ་ནི། སྒྲ་ལ་བརྟེན་ནས་ལྐོག་ཏུ་གྱུར་པའི་དོན་འཛིན་པའི་
བློ་མི་བསླུ་བ་ཞིག་ལ་འདོད་ཅིང་། དེ་ཡང་སྐྱེས་བུས་མ་བྱས་པའི་སྒྲས་བསྐྱེད་
པ་དང་། ཡིད་ཆེས་པའི་སྐྱེས་བུའི་ཚིག་གིས་བསྐྱེད་པ་གཉིས་ཡོད་པར་
འདོད། དང་པོ་རིག་བྱེད་ཀྱི་སྒྲས་བསྐྱེད་པའི་ཚད་མ་ལྟ་བུ་དང་། གཉིས་པ་
དབང་ཕྱུག་ནག་པའི་རྒྱུད་ཀྱིས་བསྐྱེད་པའི་ཚད་མ་ལྟ་བུ་འཇོག་ལ། ཚད་
མ་འདི་གཉིས་ནི་ཡུལ་ལྐོག་གྱུར་ལ་ལྟོས་པའི་ཡུལ་ཅན་ཡིན་པས་མངོན་
སུམ་མིན་ལ། ཚུལ་གསུམ་གྱི་རྟགས་ལ་མ་བརྟེན་པས་རྗེས་དཔག་ཀྱང་མིན་
པར་བཞེད་དོ། ། །
ཚངས་པ་བའི་གྲུབ་མཐའི་བྱེ་བྲག་བརྡ་སྤྲོད་པའི་ལུགས་འདིར་ཐོག་
པ 6] -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་།
མར་རིག་བྱེད་ཁོ་ན་ཚད་མར་འདོད་དེ་ལུགས་འདིས་“མངོན་སུམ་འཁྲུལ་
སྣང་ཅན་ལ་རྗེས་དཔག་ཡང་རིགས་པ་བཟང་ངན་གྱིས་གཞན་དུ་འགྱུར་
བས་ན་རིག་བྱེད་ཁོ་ན་རང་བྱུང་གི་ཚད་མར་འདོད་དེ་”ཞེས་གསུངས་པ་
དང་། “སྟོན་པ་ལ་ལ་སྟེ་བྲི་ཏྲ་ཧ་རི་ནི་རིག་བྱེད་མི་བསླུ་ཡང་རྗེས་དཔག་
ལ་བརྟེན་དགོས་པས་མངོན་རྗེས་ཀྱི་ཚད་མ་གཉིས་ཀྱང་འདོད་དོ་”ཞེས་
གསུངས་པ་ལས་རྗེས་སུ་མངོན་རྗེས་གཉིས་ཀྱང་ཚད་མར་ཁས་ལེན་པ་ཤེས་
ནུས་སོ། །
དཔྱོད་པ་བའི་ལུགས་ལ་ཚད་མ་དྲུག་ཏུ་འདོད་དེ། མངོན་སུམ་ཚད་མ་
དང༌། རྗེས་དཔག་ཚད་མ། དཔེ་ཉིར་འཇལ་ཚད་མ། སྒྲ་བྱུང་ཚད་མ། དོན་གོ་
བའི་ཚད་མ། དངོས་མེད་ཚད་མ་དང་དྲུག་ཏུ་འདོད་ཅིང་། དེ་དག་གི་ཁྱད་
པར་ནི། ཕྱི་རོལ་ཡུལ་གྱི་བྱ་དངོས་རགས་པ་དངོས་སུ་སྣང་ནས་རྟོགས་པའི་
དབང་ཤེས་རྣམས་ནི་མངོན་སུམ་ཚད་མ་དང༌། དུ་བ་མཐོང་བ་ལས་མེ་ཡོད་
པར་དཔོག་པ་ལྟ་བུ་རྗེས་དཔག་ཚད་མ་དང་། བ་གླང་དང་འདྲ་བ་བསྟན་
ནས་བ་མིན་རྟོགས་པ་ནི་དཔེ་ཉེར་འཇལ་གྱི་ཚད་མ་དང༌། རིག་བྱེད་ཀྱི་
ཚིག་ལས་ལྐོག་གྱུར་རྟོགས་པ་ལྟ་བུ་ནི་སྒྲ་བྱུང་ཚད་མ་དང་། མེ་ཚ་བར་མཐོང་
བ་ལས་སྲེག་པའི་ནུས་པ་ཤེས་པ་ལྟ་བུ་ནི་དོན་གོ་བའི་ཚད་མ་དང་། རྟ་ལ་བ་
གླང་མེད་པ་ཤེས་པ་ལྟ་བུ་ནི་དངོས་མེད་ཚད་མ་ཡིན་པར་བཞེད་དོ། །
དབང་ཕྱུག་པའི་ལུགས་ལ། མངོན་སུམ་ཚད་མ་དང༌། རྗེས་དཔག་
ཚད་མ། དཔེ་ཉེར་འཇལ་གྱི་ཚད་མ། སྒྲ་བྱུང་ཚད་མ་དང་བཞི་འདོད་ལ། དེ་
དག་གི་ཁྱད་པར་ནི། 《གྲུབ་མཐའ་ཀུན་ཤེས་རྩ་འགྲེལ་》ལས། “མངོན་སུམ་
ནི་རྣམ་མེད་ཀྱི་སྒོ་ནས་ཁྱད་པར་ཡོན་ཏན་འཛིན་པའི་རྟོག་པར་འདོད་
ལ། དེ་ཚད་མ་དང་དེས་དྲངས་པའི་ཁྱད་པར་ཅན་རྫས་འཛིན་པའི་བློ་ནི་
- 62 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
འབྲས་བུར་འདོད་དོ། །མདར་ཆུ་བྲུབ་པ་ལས་ཕུར་ཆར་བབས་པ་དང་། དུ་
བ་ལས་མེ་ཡོད་པར་དཔོག་པ་ནི་རྗེས་དཔག་དང་། སྒྱུ་བྱུང་ཚད་མ་ནི།
དབང་ཕྱུག་ནི་ཐམས་ཅད་མཁྱེན་ཏེ། ཐམས་ཅད་ཀྱི་བྱེད་པ་པོ་ཡིན་པའི་
ཕྱིར། དཔེར་ན་རྫ་མཁན་གྱིས་རྫ་ལ་དགོས་པ་ཐམས་ཅད་ཤེས་པ་བཞིན་ནོ་
ཞེས་བསྒྲུབས་ནས་དབང་ཕྱུག་གི་ལུང་ཐམས་ཅད་དེར་འདོད་དོ་”ཞེས་
གསུངས་ཏེ་ལུགས་འདིས་ཚིག་དོན་དྲུག་རྟོགས་བྱེད་ཀྱི་བློ་ཡང་དག་པ་ལ་
ཚད་མ་བཞི་ཡོད་པར་འདོད་ལ། གཅེར་བུ་བའི་གྲུབ་མཐས་ཀྱང་ཚད་མའི་
རྣམ་གཞག་ཁས་ལེན་ལ་ཕལ་ཆེར་དཔྱོད་པ་བ་དང་འདྲ་བས་འདིར་རྒྱས་
པར་མི་བཤད་དོ། །
བྱེ་བྲག་པའི་གྲུབ་མཐས་ཚད་མ་ལ་མངོན་རྗེས་ལུང་གསུམ་ཁས་ལེན་
པ་དང་། རིགས་པ་ཅན་པས་མངོན་རྗེས་ལུང་གསུམ་གྱི་སྟེང་དཔེ་ཉེར་འཇལ་
གྱི་ཚད་མ་དང་བཞི་ཁས་ལེན། གཉིས་གས་ཀྱང་རྗེས་དཔག་ལ་རྒྱུ་ལས་འབྲས་
བུ་དཔོག་པའི་སྔ་མ་ཅན་དང་། འབྲས་བུ་ལས་རྒྱུ་དཔོག་པའི་ལྷག་ལྡན། ཆོས་
གཅིག་མཐོང་བ་ལས་གཞན་པ་ཤིན་ཏུ་ལྐོག་གྱུར་མཐོང་བ་སྤྱིར་མཐོང་ཅན་
ཏེ་གསུམ། དེ་དག་གི་རྟེན་དུ་གྱུར་བའི་རྟགས་ཡང་དག་གསུམ་དང༌། འབྲེལ་
བ་མེད་པ། མ་ངེས་པ། ཐེ་ཚོམ་སྟེ་རྟགས་ལྟར་སྣང་གསུམ་བཅས་འདོད་དོ། །ད་
དུང་རིག་པ་ཅན་གྱི་གྲུབ་མཐའི་གཞུང་གཙོ་བོ་《རིགས་པའི་མདོ》ཡི་ནང་
ཚན་རྟོག་པའི་ཚིག་དོན་བཅུ་དྲུག་གི་ཐོག་མའི་ཁ་བྱང་ལའང་ཚད་མ་ཞེས་
པའི་ཐ་སྙད་སྦྱར་འདུག་གོ ། །
ཙཱ་ར་ཀས་(ཕལ་ཆེར་དུས་རབས་གཉིས་པའི་སྐབས་ཀྱི་མི་ཡིན། ཁོང་
གསོ་དཔྱད་ཀྱི་གཞུང་ལ་ཧ་ཅང་མཁས་པས་སྐབས་དེའི་རྒྱལ་པོ་ཀ་ཎི་ཁའི་
བླ་སྨན་དང༌། རིག་པ་ཆེ་བའི་གྲགས་སྐད་ཧ་ཅང་ཆེ།)བརྩམས་པའི་སྨན་
- 63 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གཞུང་ལེའུ་གསུམ་པར་“སྐབས་དེར་གྲགས་སྐད་ཆེ་བའི་ཚད་མའི་ཆོས་སྐད་
ཞེ་བཞི་བཀོད་ཡོད་”13}པར་བཤད་མོད། 《རིགས་པའི་མདོ་》རུ་གལ་ཆེན་
དུ་བརྩི་བའི་ལྟག་ཆོད་་་ལ་སོགས་པའི་ཐ་སྙད་དང་གཞུང་ཚན་སྐོར་ཞིག་
མི་གསལ་བ་སོགས་ལ་བརྟག་ན་ཚད་མ་རིག་པའི་གཞུང་མིན་པར་གསལ།
ཡིན་ནའང་ཙཱ་ར་ཀས་མཛད་པའི་ཚད་མའི་ཆོས་སྐད་དེས་གནའ་བོའི་རྒྱ་
གར་གྱི་ཚད་མ་རིག་པ་བྱུང་བ་དང་འཕེལ་རྒྱས་ལ་སྐུལ་འདེད་ཀྱི་ནུས་པ་
ཆེན་པོ་ཐོན་ཡོད་པར་མ་ཟད། བོད་ཀྱི་ཚད་མ་རིག་པ་ལའང་ཤུགས་རྐྱེན་
ཐེབས་འདུག་སྟེ། མཁས་གྲུབ་རྗེས་མཛད་པའི་《རྣམ་འགྲེལ་ཊིཀ་ཆེན་རིགས་
པའི་རྒྱ་མཚོའི་》ལེའུ་གསུམ་པར་ཙཱ་ར་ཀའམ་སྨན་དཔྱད་པ་ཞེས་མང་དུ་
གླེང་འདུག་པ་དང་། ལྕང་སྐྱ་རོལ་རྡོས་མཛད་པའི་《གྲུབ་མཐའ་ཐུབ་བསྟན་
ལྷུན་པོའི་མཛེས་རྒྱན་》དུའང་“ཙ་ར་ཀ་པ་རྣམས་ནི་ཚད་མ་དེ་དྲུག་གི་སྟེང་
དུ་རྒྱུ་ལས་འབྲས་བུ་རྟོགས་པ་ལྟ་བུ་རིགས་པའི་ཚད་མ་ཞེས་པ་ནས་“འདི་
དག་གིས་འདོད་པའི་བྱས་ཤུགས་བཞི་བཅུ་ཞེ་བརྒྱད་སོགས་ནི་མངས་ཀྱིས་
དོགས་ནས་མ་བྲིས་ལ་ཤེས་པར་འདོད་ན་རྟོག་གེ་འབར་བ་ན་རྒྱས་པར་
ཡོད་པས་དེར་ལྟོས་ཤིག་”61ཅེས་སོགས་གསུངས་པ་ལས་ཀྱང་ཙ་ར་ཀ་པའི་
ཚད་མའི་རྣམ་གཞག་དེས་རྒྱ་གར་གྱི་ནང་པའི་ཚད་མ་མ་ཟད། བོད་ཀྱི་ཚད་
མ་ལའང་ཤུགས་རྐྱེན་ཟབ་མོ་ཐེབས་པ་གསལ་པོ་མཐོང་ཐུབ་བོ། །
གོང་དུ་དྲངས་པའི་གནའ་བོའི་རྒྱ་གར་གྱི་མཚན་ཉིད་རིག་པའི་འབྱུང་
ཁུངས་ཕྱི་རོལ་པའི་གྲུབ་མཐའི་གཞུང་དག་ལས་བཏོན་པའི་ཚད་མའི་རྣམ་
གཞག་གི་སྐོར་གུང་བསྒྲིགས་ཏེ་བརྟགས་ན། གནའ་བོའི་རྒྱ་གར་དུ་ནང་
བསྟན་མ་བྱུང་གོང་ནས་བཟུང་ཚད་མ་རིག་པའི་གཞུང་དར་ཁྱབ་ཏུ་ཕྱིན་
པ་དང༌། དེ་ལ་མཐོང་ཆེན་བྱས་པ་གསལ་པོ་ཤེས་ཐུབ་ལ། ལྷག་པར་དུ་
- 64 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
གོང་གསལ་གྱི་གཞུང་དེ་དག་ལས་བྱུང་བའི་ཚད་མའི་གོ་དོན་དང་རབ་
དབྱེ་སོགས་ནི་དུས་རབས་ལྔ་པ་དང་དྲུག་པའི་བར་ལ་བྱུང་བའི་ནང་པའི་
ཚད་མ་རིག་པའི་བསྟན་བཅོས་ཀྱི་རྨང་གཞི་ཡིན་པའང་ཤེས་ཐུབ། ང་ཚོས་
གོང་གསལ་གྱི་གཞུང་དེ་དག་ལས་བསྟན་པའི་ཚད་མའི་གོ་དོན་དང་རབ་
དབྱེ་སོགས་ལ་ཅུང་ཞིབ་ཏུ་བརྟག་ན། ནང་པའི་ཚད་མ་རིག་པའི་གཞུང་སྟེ་
ཕྱོགས་གླང་ཡབ་སྲས་ཀྱི་གཞུང་དང་གོང་གསལ་གྱི་ཚད་གཞུང་གཉིས་ནི་
བརྗོད་སྙིང་མི་འདྲ་བ་ཙམ་མ་གཏོགས་རྗོད་བྱེད་ཚིག་དང་རིགས་ལམ་གྱི་
ཆ་ནས་ཕལ་ཆེར་འདྲ་མཚུངས་ཡིན་པས་དེ་གཉིས་བར་མ་བུ་ལྟ་བུའི་འབྲེལ་
བ་ཆགས་ཡོད། དེ་བཞིན་ཕྱོགས་གླང་ཡབ་སྲས་ཀྱི་གཞུང་དང་བོད་ཀྱི་ཚད་
མ་རིག་པའི་གཞུང་བར་དུའང་ཕུ་ནུ་ལྟ་བུའི་འབྲེལ་བ་ཆགས་ཡོད་པ་གསལ་
པོ་མཐོང་ཐུབ་བོ། །
གཉིས། གནའ་བོའི་རྒྱ་གར་གྱི་ཚད་མ་རིག་པ།
གོང་དུ་ཞུས་པ་བཞིན་ཚད་མ་ཞེས་པའི་ཐ་སྙད་ཕལ་ཆེར་སྤྱི་ལོའི་སྔོན་
གྱི་དུས་རབས་དགུ་པ་ནས་བདུན་པའི་བར་ལ་གནའ་བོའི་རྒྱ་གར་དུ་བྱུང་
ཡོད་པ་དང་། སྐབས་དེར་བློ་ཡང་དག་པ་ལ་ཚད་མ་ཞེས་མིང་བརྡ་སྦྱར་བ་
ཙམ་ལས་བྱེ་བྲག་གི་ཚད་མའི་དབྱེ་བ་སོགས་བྱུང་མེད། ཕལ་ཆེར་སྤྱི་ལོའི་
སྔོན་གྱི་དུས་རབས་བཞི་པར་སླེབས་དུས་མངོན་རྗེས་ལུང་གསུམ་གྱི་ཚད་
མ་སོགས་བྱེ་བྲག་གི་དབྱེ་བ་འགའ་ཆོས་ལུགས་དང་སྨན་སོགས་རིག་གཞུང་
གཞན་དང་བསྲེས་ནས་བརྗོད་དེ་ཚད་མའི་རྣམ་གཞག་ཙམ་བྱུང་འདུག་
- 65 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
མོད། ཚད་མའི་རྣམ་གཞག་དེ་ཉིད་རང་རྐྱ་ཐུབ་པའི་གཞུང་ལུགས་ཤིག་ཏུ་
གྱུར་མེད་གཤིས་སྐབས་དེར་ཚད་མ་རིག་པ་བྱུང་བར་མི་འཇུག་གོ །སྤྱི་ལོའི་
སྔོན་གྱི་དུས་རབས་བཞི་པའི་ནང་བྱུང་བའི་ཚད་མའི་རྣམ་གཞག་དེ་དག་
མདོར་བསྡུས་ན། མངོན་སུམ་གྱི་ཚད་མ་དང་། རྗེས་དཔག་ཚད་མ། དཔེ་
ཉེར་འཇལ་གྱི་ཚད་མ། སྒྲ་བྱུང་ཚད་མ་དང་བཞི་རུ་འདུ་ལ། རྣམ་གཞག་
དེ་དག་《རིགས་པའི་མདོ་》ཡིས་ཕྱེས་པ་མིན་པ་ཙ་ར་ཀའི་སྨན་གཞུང་དུ་
གསལ་ལོ། ། །
དེང་སྐབས་ཀྱི་དཔྱོད་ལྡན་འགས། ཚད་མ་ནི་ཕྱི་ནང་ཐུན་མོང་གི་
རིག་གནས་ཡིན་པ་དང༌། ཚད་མ་རིག་པ་ནི་ནང་པའི་ཐུན་མོང་མ་ཡིན་
པའི་རིག་གནས་ཡིན་ཟེར། ལ་ལས་གཉིས་ཀ་ཕྱི་ནང་ཐུན་མོང་བའི་རིག་
གནས་ཡིན་ཟེར། ཁ་ཅིག་གིས་ཚད་མ་རིག་པའི་གཞུང་ལུགས་ནང་པར་མ་
གཏོགས་མེད་པར་བཤད་པ་སོགས་ལྟ་ཚུལ་སྣ་ཚོགས་བྱུང་འདུག ཁོ་བོས་
བལྟས་ན་གནད་དོན་གཅིག་ལ་ཐུག་འདུག་སྟེ། ནང་པའི་ཚད་མ་རིག་པའི་
གཞུང་ལུགས་མ་བྱུང་གོང་གནའ་བོའི་རྒྱ་གར་དུ་རང་རྐྱ་བའི་ཚད་མ་རིག་
པའི་གཞུང་ལུགས་ཤིག་བྱུང་ཡོད་མེད་ལ་ཐུག་འདུག འོ་ན་དེ་ལྟ་བུའི་གཞུང་
ལུགས་ཤིག་ཡོད་དམ་མེད་ཅེ་ན། ཡོད་དེ་རིག་པ་ཅན་པའི་སྟོན་པ་དྲང་སྲོང་
རྐང་མིག་གིས་བརྩམས་པའི་《རིགས་པའི་མདོ་》ཡིན་ནོ། །
གཞུང་དེ་ནི་“ཚད་མའི་གཞུང་ལུགས་རང་བཙན་པའི་སྲོལ་ཐོག་མ་ཡིན་
པར་རྩོད་པ་མེད་7པར་བཤད་ཅིང༌། མ་མཐའ་ཡང་ནང་པའི་ཚད་མ་རིག་
པའི་གཞུང་ལས་སྔ་བ་ཤེས་ཐུབ། རྒྱུ་མཚན་ནི། 《རིགས་པའི་མདོ་》ཡི་ལེའུ་
དང་པོར་གསལ་བའི་རྟོག་གེའི་ཚིག་དོན་བཅུ་དྲུག་ནི་ཀླུ་སྒྲུབ་ཀྱིས་མཛད་
པའི་དབུ་མ་རིགས་ཚོགས་དྲུག་གི་ནང་ཚན་《ཞིབ་མོ་རྣམ་འཐག་》ཏུ་ཕྱོགས་
66 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
སྔ་བཀོད་ནས་དགག་པ་གནང་འདུག་སྟེ། ་་དམ་བཅའ་དང་གཏན་ཚིགས་
མེད་པའི་ཕྱིར་ཉེ་བར་སྦྱར་བ་དང་མཇུག་བསྡུ་བ་དག་མེད་པ་ཡིན་ནོ་''[8]
ཞེས་གསུངས་ཏེ། 《རིགས་པའི་མདོ་》ལས་བསྟན་པའི་རྟོག་གེའི་ཚིག་དོན་
བཅུ་དྲུག་གི་བདུན་པ་ཡན་ལག་ཅེས་པའི་ནང་ཚན་བཞི་སྟེ། དམ་བཅའ་
དང་། གཏན་ཚིགས། དཔེ་ཉེ་བར་སྦྱར་བ། མཇུག་བསྡུ་བ་སོགས་ཚིག་ཟིན་
ལ་དངོས་སུ་བཀག་འདུག་པ་དང་། “གཞན་དང་གཞན་མ་ཡིན་པ་གཉིས་ཀ་
མི་འཐད་པའི་ཕྱིར་གཏན་ལ་དབབ་པ་མེད་དོ། །རྩོད་པ་ནི་ཡོད་པ་མ་ཡིན་
ཏེ། བརྗོད་པ་དང་བརྗོད་པར་བྱ་བ་དག་མེད་པའི་ཕྱིར་རོ་”ཅེས་གསུངས་
ཏེ་རྟོག་གེའི་ཚིག་དོན་བཅུ་དྲུག་གི་དགུ་པ་གཏན་ལ་དབབ་པ་དང༌། བཅུ་
པ་རྩོད་པ་གཉིས་ཚིག་ཟིན་ལ་དངོས་སུ་བཀག་འདུག་པ་དང་། “ཁྱོད་ཀྱིས་
ཐམས་ཅད་ཚིག་ཏུ་བརྗོད་པ་ཡིན་གྱི་དོན་དམ་པ་ནི་མ་ཡིན་ནོ་ཞེ་ན། མ་
ཡིན་ཏེ། ལན་ཐམས་ཅད་ལ་ཐལ་བར་འགྱུར་བའི་ཕྱིར་རོ། ། །
སྐྱེས་པ་དང་མ་སྐྱེས་པ་དང་། གཉིས་ཀ་མེད་པའི་ཕྱིར་ལྟག་ཆོད་ནི་
མེད་དེ། མ་ཡིན་ཏེ། སྔ་མ་དང་ཕྱི་མ་གཅིག་དང་གཞན་ཉིད་ལ་མེད་པའི་
ཕྱིར་རོ། །ཚར་གཅད་པའི་གནས་ཀྱང་དེ་བཞིན་ནོ། །ཚར་གཅད་པའི་གནས་
ལ་ནི། ཚར་གཅད་པ་མེད་པ་དེ་བཅིངས་པ་བཞིན་ནོ། །གཉིས་ཀ་ཁས་མ་
བླངས་པའི་ཕྱིར་རོ། །དེ་མ་གྲུབ་ན་མ་གྲུབ་ཏུ་ཟད་དོ། །དེ་ཁོ་ན་བཞིན་དུ་
བརྗོད་པ་མ་ཡིན་ཏེ། མངོན་པར་བརྗོད་པ་ནི་མེད་པ་ཉིད་ཡིན་ནོ་ཞེས་
གསུངས་ཏེ། 《རིག་པའི་མདོ་》རུ་གལ་ཆེན་དུ་བརྩི་བའི་རྟོག་གེའི་ཚིག་དོན་
བཅུ་དྲུག་གི་བཅོ་ལྔ་པ་ལྟག་ཆོད་ལས་གཞན། ད་དུང་བཅུ་པ་བརྗོད་པ་དང་།
བཅུ་དྲུག་པ་ཚར་གཅོད་སོགས་ཀྱང་ཚིག་ཟིན་ལ་དངོས་སུ་བཀག་འདུག་གོ།
མདོར་ན་《ཞིབ་མོ་རྣམ་འཐག་》ཏུ་རྟོག་གེའི་ཚིག་དོན་བཅུ་དྲུག་པོ་
- g7 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
རེ་རེ་ནས་ཚིག་ཟིན་ལ་དངོས་སུ་བཀག་འདུག་པ་འདི་ལས། 《རིགས་པའི་
མདོ་》ནི་ཀླུ་སྒྲུབ་ཀྱི་ཡར་སྔོན་དུ་ཡོད་པ་ཤེས་ནུས་པར་མ་ཟད། 《རིགས་
པའི་མདོ་》ཡི་བམ་པོ་ཕྱི་མ་རྣམས་སུ་ཀླུ་སྒྲུབ་ཀྱི་དགོངས་པའང་བཀོད་དེ་
བཀག་འདུག་པ་སོགས་ལ་བརྟག་ན། དེ་དག་ནི་《ཞིབ་མོ་རྣམ་འཐག་》གི་
བརྒལ་ལན་དུ་གསལ་ལོ། །འདིར་གསལ་བཤད་དགོས་པ་ཞིག་ལ། 《རིགས་
པའི་མདོ་》ལ་བསྡོམས་པའི་བམ་པོ་ལྔ་དང་ལེའུ་བཅུ་ཡོད་པ་ལས་བམ་པོ་
དང་པོ་དྲང་སྲོང་རྐང་མིག་གིས་བརྩམས་ལ། བམ་པོ་ཕྱི་མ་རྣམས་ནི་བམ་
པོ་དང་པོའི་རྒྱས་འགྲེལ་དང་ནང་པའི་སློབ་དཔོན་ཀླུ་སྒྲུབ་སོགས་ཀྱི་བརྒལ་
ལན་ཡིན་པས། དེ་དག་དྲང་སྲོང་རྐང་མིག་གི་སློབ་མ་རྣམས་ཀྱིས་ཕྱིས་སུ་ཁ་
བསྐངས་པར་ངེས་ཤིང་། ཆེར་དུས་རབས་གསུམ་པར་སླེབས་དུས་གཞུང་ཆ་
ཚང་གྲུབ་ཡོད་དོ། །
གསུམ། ནང་པའི་ཚད་མ་རིག་པའི་གཞུང་གི་རྨང་གཞི།
སྟོན་པ་སངས་རྒྱས་ནས་བཟུང་ཀླུ་སྒྲུབ་ཡབ་སྲས་དང་ཐོགས་མེད་
སྐུ་མཆེད་བར་ནང་པར་རང་རྐྱ་ཐུབ་པའི་ཚད་མ་རིག་ང་འི་གཞུང་ལུགས་
ཤིག་མ་བྱུང་མོད། ཡིན་ནའང་། དམ་པ་དེ་དག་གིས་གསུངས་པའི་བཀའ་
དང་བསྟན་བཅོས་རྣམས་སུ་ཚད་མའི་རྣམ་གཞག་འགའ་ཐར་ཐོར་གྱི་ཚུལ་
དུ་བསྟན་འདུག་སྟེ། 《ཏིང་ངེ་འཛིན་གྱི་མདོ་》ལས། “མིག་དང་རྣ་བ་སྣ་
ཡང་ཚད་མ་མིན་”ཞེས་གསུངས་ཏེ་གནའ་བོའི་རྒྱ་གར་གྱི་ཚད་མ་རིག་པའི་
གཞུང་ལས་མི་བསླུ་བའི་རིག་པ་ཚད་མའི་གོ་དོན་དུ་བསྟན་པ་བཞིན་སྟོན་
- 68 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
པས་ཀྱང་གཞུང་དེ་དག་ལས་བསྟན་པའི་ཚད་མ་ཞེས་པའི་ཐ་སྙད་དང་གོ་
དོན་བེད་སྤྱོད་བྱས་ནས་སེམས་ཅན་གྱི་དབང་ཤེས་ལ་དབྱེ་ཞིབ་བྱས་འདུག
《ཆོས་མངོན་པའི་མདོ་》ལས། “མིག་གི་རྣམ་པར་ཤེས་པས་སྔོན་པོ་ཤེས་ཀྱི་
སྔོན་པོའོ་སྙམ་དུ་ནི་མ་ཡིན་ནོ། །མིག་དང་གཟུགས་ལ་བརྟེན་ནས་མིག་གི་
རྣམ་པར་ཤེས་པ་སྐྱེའོ་”ཞེས་གསུངས་ཏེ་དབང་པོའི་མངོན་སུམ་རྐྱེན་གསུམ་
དང་བཅས་པ་གསལ་བར་གསུངས་འདུག་པ་དང་། 《ཆོས་བཅུ་པའི་མདོ་》
ལས། “དུ་བ་ལས་ནི་མེ་ཤེས་དང༌། །ཆུ་སྐྱར་ལས་ནི་ཆུ་ཤེས་ལྟར། །བྱང་ཆུབ་
སེམས་དཔའ་བློ་ལྡན་གྱི། །རིགས་ནི་ཚད་མ་དག་ལས་ཤེས་”ཞེས་གསུངས་
ཏེ་རྟགས་ཡང་དག་ལ་བརྟེན་པའི་རྗེས་དཔག་བསྟན་ཞིང་། “སེན་རིངས་
ཀྱིས་བཅོམ་ལྡན་འདས་ལ་བདག་ནི་ཐམས་ཅད་མི་བཟོད་དོ་ཞེས་གསོལ་བ་
ལ། བཅོམ་ལྡན་འདས་ཀྱིས་གང་མི་བཟོད་པ་དེ་ཡང་མི་བཟོད་དམ”ཞེས་
གསུངས་ཏེ་ཐལ་བ་དང་སུན་འབྱིན་དངོས་སུ་བསྟན་འདུག་གོ། དེ་བཞིན་ཀླུ་
སྒྲུབ་ཀྱིས་མཛད་པའི་《ཞིབ་མོ་རྣམ་འཐག་》ཏུ་ཚད་མའི་རྣམ་གཞག་སྐོར་
བསྟན་པ་ཞུས་ཟིན་པ་དང་། ཐོགས་མེད་ཀྱིས་《ས་སྡེ་ལྔ་》དང༌། 《མངོན་པ་
ཀུན་བཏུས་》སོགས་སུ་མངོན་སུམ་ཚད་མ་དང་། རྗེས་དཔག་ཚད་མ། ལུང་
ཚད་མ་སྟེ་གསུམ་བསྟན་ཡོད་པས་གནའ་བོའི་རྒྱ་གར་གྱི་ཚད་མའི་དབྱེ་
སྒོ་དང་ཕལ་ཆེར་མཐུན་མོད་《རིགས་པའི་མདོ་》རུ་གསལ་བའི་དཔེ་ཉེར་
མཇལ་དང་། ལྟག་ཆོད་ཀྱི་ཐ་སྙད་མེད་དོ། །
ད་དུང་《སའི་དངོས་གཞི་》རུ་མངོན་སུམ་ལ་དབང་པོ་གཟུགས་ཅན་
པའི་མངོན་སུམ་དང༌། ཡིད་ཀྱིས་མྱོང་པའི་མངོན་སུམ། འཇིག་རྟེན་གྱི་
མངོན་སུམ། དག་པའི་མངོན་སུམ་དང་བཞི་གསུངས་འདུག་ཀྱང་། 《མངོན་
པ་ཀུན་བཏུས་》སུ་མངོན་སུམ་ལ་དབྱེ་བ་ཕྱེ་མེད། གང་ལྟར་རང་རིག་
- 69 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
མངོན་སུམ་མ་བཤད་པ་ཙམ་ལས་ཕྱོགས་གླང་གིས་བཤད་པའི་མངོན་སུམ་
ཚད་མའི་དབྱེ་བ་དང་མཐུན་ནོ། །གཞན་ཡང་《སའི་དངོས་གཞི་》དང་
《མངོན་པ་ཀུན་བཏུས་》གཉིས་སུ་འབྲས་རང་མ་དམིགས་པའི་རྟགས་ཀྱི་
ཐ་སྙད་མི་གསལ་རུང་དོན་གྱིས་ཡོད་དེ་《སའི་དངོས་གཞི་》ལས། དུ་བ་
ལས་མེ་་ ཞེས་དང་། “ནོག་དང་རྭ་ལས་བ་ལང་|12ཞེས་དང༌། “རྒོད་པ་
དང་། འབྱར་བ་དང་། ཅོ་འདྲི་བ་དང་། རྩེ་བ་དང་། ཅ་ཅོ་ཆེ་བ་ལས་འདོད་
ཆགས་དང་བྲལ་བ་མ་ཡིན་པ་་''ཞེས་སོགས་ཀྱིས་རིམ་པ་ལྟར་འབྲས་རང་
མ་དམིགས་པའི་རྟགས་ཡང་དག་གསུམ་བསྟན་འདུག་གོ། གོང་གསལ་གྱི་
གཞུང་ཚིག་དེ་དག་སྦྱོར་འགོད་བྱེད་ན། མེ་ཡོད་དེ། དུ་བ་ཡོད་པའི་ཕྱིར་
(འབྲས་རྟགས་ཡང་དག་)བ་ལང་ཡིན་ཏེ། ནོག་སོགས་འདུས་པའི་གོང་བུ་
ཡིན་པའི་ཕྱིར་(རང་བཞིན་གྱི་རྟགས་ཡང་དག་)འདོད་ཆགས་དང་བྲལ་བ་
མ་ཡིན་ཏེ། རྒོད་པ་ཡོད་པའི་ཕྱིར་(མ་དམིགས་པའི་རྟགས་ཡང་དག)སོགས་
ལས་གསལ་པོར་མཐོང་ཐུབ་བོ། །གཞན་ཡང་《ཉན་ས་》དང་《མངོན་
པ་ཀུན་བཏུས་》གཉིས་སུ་རིགས་པ་བཞི་བསྟན་འདུག་སྟེ་《ཉན་ས་》ལས།
“རིགས་པ་བཞི་གང་ཞེ་ན། འདི་ལྟ་སྟེ། ལྟོས་པའི་རིགས་པ་དང༌། བྱ་བ་བྱེད་
པའི་རིགས་པ་དང༌། འཐད་པ་སྒྲུབ་པའི་རིགས་པ་དང་། ཆོས་ཉིད་ཀྱི་རིགས་
པས་སོ་”4ཞེས་དང་། 《མངོན་པ་ཀུན་བཏུས་》ལས། “ཆོས་ལ་བརྩོན་པ་ཆོས་ལ་
རྣམ་པར་དཔྱོད་པ་ན་རིགས་པ་དུ་ཞིག་གིས་རྣམ་པར་དཔྱོད་ཅེ་ན། བཞིས་
དཔྱོད་དེ། ལྟོས་པའི་རིགས་པ་དང་། བྱ་བ་བྱེད་པའི་རིགས་པ་དང་། གཏན་
ཚིགས་སྒྲུབ་པའི་རིགས་པ་དང་། ཆོས་ཉིད་ཀྱི་རིགས་པའོ”[13]ཞེས་གསུངས་
ཤིང༌། དེ་དང་ཆ་འདྲ་བར་《མདོ་སྡེ་དགོངས་འགྲེལ་》ལེའུ་བཅུ་པ་ལས་ཀྱང་
བཤད་དོ། །
- 70 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
གོང་གསལ་གྱི་གཞུང་དེ་དག་ནི་ཕལ་ཆེར་སྤྱི་ལོའི་དུས་རབས་གཉིས་
པ་དང་གསུམ་པའི་ནང་བརྩམས་པ་དང༌། གཞུང་དེ་དག་ལས་ཚད་མའི་
སྐོར་ཐར་ཐོར་གྱི་ཚུལ་དུ་མང་དུ་བསྟན་འདུག་ཀྱང་། ཚད་མའི་གོ་དོན་དང་
རབ་དབྱེ་སོགས་ཆ་ཚང་བར་སྟོན་པའི་གཞུང་མིན་པས་དེ་དག་ཚད་མ་
རིགས་པའི་གཞུང་དུ་བརྩི་མི་རིགས་ཀྱང༌། ཕྱིས་ཀྱི་ནང་པའི་ཚད་མ་རིག་
པའི་གཞུང་གི་རྨང་གཞི་ཡིན་པ་ཤེས་ཐུབ། དེས་ན་སྟོན་པ་སངས་རྒྱས་ནས་
བཟུང་ཕྱོགས་གླང་ཡབ་སྲས་དང་ཐོགས་མེད་སྐུ་མཆེད་བར་ལ་ཁོ་ཚོས་
མཛད་པའི་བཀའ་དང་བསྟན་བཅོས་རྣམས་སུ་ཚད་མའི་རྣམ་གཞག་འགའ་
ཐར་ཐོར་གྱི་ཚུལ་དུ་བསྟན་པ་ཙམ་ལས་རང་རྐྱ་ཐུབ་པའི་ཚད་མ་རིག་པའི་
གཞུང་ཞིག་བྱུང་མེད་པས། ནང་པའི་ཚད་མ་རིག་པའི་ལོ་རྒྱུས་ཀྱི་ཆ་ནས་
བལྟས་ན་དུས་སྐབས་དེའི་ནང་པའི་ཚད་མ་ལ་སྔ་དར་ནང་པའི་ཚད་མ་
ཞེས་བརྗོད་ཆོག་པར་སྙམ་མོ། །
བཞི། ནང་པའི་ཚད་མ་རིག་པའི་གཞུང་ལུགས་ཀྱི་ཐོག་མ།
ཀོང་སྤྲུལ་ཡོན་ཏན་རྒྱ་མཚོ་མཆོག་གིས་“ནང་པའི་ཚད་གཞུང་རྣམས་
ཀྱི་ཐོག་མ་རྩོད་གྲུབ་སྟེ་ཞེས། 《རྩོད་གྲུབ་》ནང་པའི་ཚད་གཞུང་རྣམས་
ཀྱི་ཐོག་མ་རུ་བཞེད། ཡོངས་གྲགས་སུ་གཞུང་འདིའི་བྱེད་པོ་སློབ་དཔོན་
དབྱིག་གཉེན་ཡིན་པར་བཤད་ཀྱང༌། སློབ་དཔོན་ཕྱོགས་གླང་གིས་མཛད་
པའི་《ཚད་མ་ཀུན་བཏུས་རང་འགྲེལ་》དུ་དགག་པ་རྒྱ་ཆེར་གནང་ཡོད་
པས་གཅུང་དབྱིག་གཉེན་གྱིས་མ་མཛད་པ་གསལ། སྤྱིར་རྒྱ་གར་རང་དུ་
- 71 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
དབྱིག་གཉེན་ཞེས་པའི་མིང་ཅན་གྱིས་བརྩམས་པའི་བསྟན་བཅོས་ཤིན་
ཏུ་མང་། དཔེར་ན་བོད་དུ་མ་འགྱུར་བའི་སྐོར་ལ་《རྩོད་ཆོག་》དང་《རྩོད་
གྲུབ》། 《རྩོད་པའི་སྙིང་པོ》། 《རྟོག་གེའི་བསྟན་བཅོས་》སོགས་ཤིན་ཏུ་མང་། བོད་
ཀྱི་བསྟན་བཅོས་རྣམས་སུ་གཞུང་དེ་དག་གཅུང་དབྱིག་གཉེན་གྱིས་མཛད་
པའི་གསལ་ཁ་མེད་ཅིང་། ད་དུང་དབྱིག་གཉེན་ཞེས་པའི་མཁས་པ་སྔ་ཕྱི་
གཉིས་བྱུང་བ་གྲགས་ཡོད་དེ། 《དུང་དཀར་ཚིག་མཛོད་ཆེན་མོ་》རུ་“གཞན་
ཡང་སློབ་དཔོན་འདི་ལ་སྔ་ཕྱི་གཉིས་བྱུང་སྐོར་ 《དེབ་ཐེར་སེར་པོ་》ལས་
གསལ་་''ཞེས་གསུངས་པ་ལྟར་རོ། །《རྩོད་ཆོག་》ནི་ནང་པའི་ཚད་མའི་
གཞུང་ཞིག་ཡིན་པ་གདོན་མི་ཟ་ཞིང་། བྲམ་ཟེ་རྐང་མིག་གིས་བྱས་པའི་
《རིགས་པའི་མདོ་》རུ་མང་དུ་བཀག་ཡོད་པར་བརྟག་ན་མ་མཐའ་ཡང་
དུས་རབས་གསུམ་པའི་སྐབས་ལ་བརྩམས་པར་ཚོད་དཔག་བྱེད་ཐུབ། དེར་
མ་ཟད་《རྩོད་གྲུབ་》དང་《རྩོད་ཆོག་》གཉིས་སློབ་དཔོན་ཕྱོགས་གླང་སོགས་
ཀྱི་གཞུང་དུའང་མང་དུ་ལུང་འདྲེན་བྱས་ཡོད་པས་སློབ་དཔོན་ཕྱོགས་གླང་
སོགས་ཀྱི་གཞུང་ལས་སྔ་བ་ཤེས་ཐུབ། གང་ལྟར་ཡང་དབྱིག་གཉེན་ཞེས་པའི་
མིང་ཅན་གྱིས་མཛད་པའི་《རྩོད་གྲུབ་》དང་《རྩོད་ཆོག་》གཉིས་ནི་ནང་
པའི་ཚད་མ་རིག་པའི་གཞུང་གི་ཐོག་མ་རུ་ངོས་འཛིན་མཁན་སྣང་མོད།
ནང་པ་འི་ཚད་མ་རིག་པའི་ལོ་རྒྱུས་ཀྱི་ཆ་ནས་བལྟས་ན། གཞུང་དེ་གཉིས་ནི་
ནང་པའི་ཚད་མ་རིག་པའི་གཞུང་དོན་ཆ་ཚང་བར་སྟོན་པའི་རང་རྐྱ་བའི་
གཞུང་ཞིག་ཏུ་གྱུར་མེད་དོ། །
དེས་ན་ནང་པའི་ཚད་མ་རིག་པའི་གཞུང་གི་ཐོག་མ་གང་ཞེ་ན། སློབ་
དཔོན་དབྱིག་གཉེན་གྱི་དངོས་སློབ་ཚད་མ་རང་ལས་མཁས་པ་ཕྱོགས་གླང་
（480 540)གིས་མཛད་པའི་《ཚད་མའི་མདོ་ཀུན་ལས་བཏུས་པ་》ཞུ་བ་འདི་
72 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
ཡིན། སློབ་དཔོན་ཕྱོགས་གླང་དང་འབྲེལ་བ་ཡོད་པའི་རྒྱ་བོད་ཀྱི་ཡིག་ཆ་
དུ་མར། སློབ་དཔོན་ཕྱོགས་གླང་གིས་《དམིགས་པ་བརྟག་པ་》ལ་སོགས་
པའི་བསྟན་བཅོས་ཐོར་བུ་བརྒྱ་རྩ་བརྩམས་པར་གྲགས་པ་དང༌། དེ་དག་
གི་དོན་གཅིག་ཏུ་བསྡུས་པ་《ཚད་མའི་མདོ་ཀུན་ལས་བཏུས་པ་》བརྩམས་
པར་བཤད་པ་སོགས་ལ་བརྟག་ནའང་《ཚད་མའི་མདོ་ཀུན་ལས་བཏུས་པ་》མ་
བརྩམས་གོང་ནང་པའི་ཚད་གཞུང《རྩོད་ཆོག་》སོགས་ཡོད་ཀྱང་དེ་དག་
གཞུང་དོན་མི་ཚང་བས་ཐོར་བུར་སྣང་ཞིང༌། ནང་པའི་ཚད་མ་རིག་
པའི་གཞུང་གི་ཐོག་མ་རུ་མི་བརྩིའོ། །ནང་པའི་ཚད་མ་རིག་པའི་གཞུང་
ལུགས་ཀྱི་ཐོག་མ་《ཚད་མའི་མདོ་ཀུན་ལས་བཏུས་པ་》འདི་ལ་བསྡོམས་
པའི་ལེའུ་དྲུག་ཡོད་དེ། མངོན་སུམ་གྱི་ལེའུ་དང་། རང་དོན་རྗེས་དཔག་གི་
ལེའུ། གཞན་དོན་རྗེས་དཔག་གི་ལེའུ། དཔེ་བརྟག་པའི་ལེའུ། གཞན་སེལ་
གྱི་ལེའུ། ལྟག་ཆོད་ཀྱི་ལེའུ་དང་བཅས་སོ། །གཞུང་འདིའི་ལེའུ་རེ་རེའི་སྐབས་
ཀྱི་བརྡ་ཆད་དང་གོ་རིམ། རིགས་ལམ་གྱི་འགྲོས་སོགས་ཆ་གང་ནས་བལྟས་
ཀྱང་གནའ་བོའི་རྒྱ་གར་གྱི་ཚད་མ་རིག་པའི་གཞུང་སྟེ་ཕྱི་རོལ་བའི་གཞུང་
ནས་བསྟན་པའི་ཚད་མའི་རྣམ་གཞག་དང་གཅིག་མཚུངས་སུ་འདུག་མོད།
བརྗོད་བྱའི་སྙིང་པོ་ནི། དངོས་སྟོབས་ཀྱི་རིགས་པའི་ལམ་ནས་ཐར་བ་དང་
ཐམས་ཅད་མཁྱེན་པའི་གོ་འཕང་སྒྲུབ་རྒྱུ་དེ་ཡིན་པས་གཞུང་འདི་ནང་པའི་
ཐུན་མོང་མ་ཡིན་པའི་ཚད་མ་རིག་པའི་གཞུང་དུ་གྱུར་བ་རེད། ཕྱོགས་གླང་
གི་ཚད་གཞུང་འདི་གཞུང་སྔ་མ་རྣམས་དང་བསྡུར་ན་ཁྱད་ཆོས་ཤིན་ཏུ་
མང་། དེའི་ནང་གཙོ་བོ་འགའ་བརྗོད་ན། མངོན་སུམ་བཞི་ལས་རང་རིག་
མངོན་སུམ་གྱི་སྲོལ་ནི་སློབ་དཔོན་ཕྱོགས་གླང་གིས་ཕྱེས་པ་ཡིན་ཏེ། 《ཚད་
མའི་མདོ་ཀུན་ལས་བཏུས་པ་》ལས། རིག་བྱ་ཐ་སྙད་ཀྱིས། །བསྟན་མིན་ངོ་
- 73



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད། །
བོ་དབང་པོའི་ཡུལ། །ཡིད་ཀྱང་དོན་དང་ཆགས་ལ་སོགས། །རང་རིག་རྟོག་
པ་མེད་པ་ཡིན། ། ཞེས་གསུངས་ཏེ་རང་རིག་གི་རྣམ་གཞག་གསལ་བར་
བཏོན་པ་དང་། ཀླུ་སྒྲུབ་ཀྱིས་མཛད་པའི་《རྩ་ཤེས་》ལས། “མར་མེས་རང་
དང་གཞན་གྱི་དངོས་ །གལ་ཏེ་སྣང་པར་བྱེད་འགྱུར་ན། །མུན་པས་རང་དང་
གཞན་གྱི་དངོས། །སྒྲིབ་པར་འགྱུར་བ་ཐེ་ཚོམ་མེད།།-1191ཅེས་གསུངས་ཏེ་རང་
རིག་དང་ཆ་འདྲ་བ་བསྟན་འདུག་མོད། རང་རིག་ཅེས་པའི་བརྡ་ཆད་དང་
ངོ་བོ་རབ་དབྱེ་སོགས་ཀྱི་དཔྱད་པ་མི་སྣང་ངོ༌། །
རྗེས་སུ་དཔལ་ལྡན་ཆོས་ཀྱི་གྲགས་པས་“གང་གིས་མཐོང་བ་འདྲ་བ་
ནི། །སེམས་གཞན་གྱིས་ནི་མཐོང་གྱུར་པ། །དེ་ལ་མཐོང་ཅེས་བརྗོད་ཅེ་ན། །འདི་
འདྲ་བས་ན་རང་རིག་གྲུབ།།"2c'ཅེས་དང༌། “དྲན་པ་ལས་ཀྱང་བདག་རིག་
གྲུབ། །ཤེས་པ་གཞན་གྱིས་རིག་ན་ནི། །རིང་སོགས་འཛིན་པར་མི་འགྱུར་ཏེ། །ཡུན་
རིང་གནས་པ་མེད་ཕྱིར་རོ། །(2)ཞེས་གསུངས་ཏེ་རང་རིག་ཡོད་པའི་སྒྲུབ་
བྱེད་མང་དུ་བཀོད་ནས་རང་རིག་མངོན་སུམ་ཚད་མའི་ལམ་སྲོལ་རྒྱས་པར་
ཕྱེས་འདུག གྲུབ་མཐའི་དབང་དུ་བཏང་ན་རང་རིག་མངོན་སུམ་ནི་མདོ་སྡེ་
བ་དང་སེམས་ཙམ་པ་ཁོ་ནས་ཁས་ལེན་པ་དང་། ཕྱོགས་གླང་ཡབ་སྲས་ཀྱིས་
ཚད་གཞུང་རྩོམ་སྐབས་གཙོ་བོ་སེམས་ཙམ་པའི་ལྟ་བ་གཞིར་བཟུང་ནས་
བརྩམས་པའང་ཤིན་ཏུ་གསལ་ཞིང༌། གཞུང་ལ་ལར་དཔལ་ལྡན་ཆོས་གྲགས་
ནི་སེམས་ཙམ་པའི་ལྟ་བ་ཁོ་ན་རང་ལུགས་སུ་འཛིན་མཁན་ཞིག་ཡིན་པར་
བཤད་འདུག་གོ ། །
གཞན་སེལ་གྱི་རྣམ་གཞག་འདི་ཡང་སློབ་དཔོན་ཕྱོགས་གླང་གིས་
གསར་དུ་བཏོད་པ་དང་། ཁོང་གིས་བརྩམས་པའི་《ཚད་མའི་མདོ་ཀུན་ལས་
བཏུས་པ་》ཡི་ཁྱད་ཆོས་གཙོ་བོ་ཞིག་ཏུ་འཁུམས་ཏེ། རྒྱལ་ཚབ་རྗེས་“གཞན་
- 74 -



ས་བཅད་དང་པོ་ གཞུང་དོན་དཀའ་གནད་ཞིབ་འཇུག
སེལ་བའི་རྣམ་གཞག་འདི་ཕྱོགས་གླང་ཡབ་སྲས་ཀྱི་ཐུན་མོང་མ་ཡིན་པའི་
རིགས་པའི་གསང་བ་ཡིན་ཏེ། འདི་མ་ཤེས་པར་སྒྲོ་འདོགས་མ་ཆོད་པ་
ལ་ཆོད་སྙམ་པ་དང་། ཆོད་པ་ལ་མ་ཆོད་སྙམ་ནས་གཞི་དང༌། ལམ་དང་།
འབྲས་བུའི་རྣམ་གཞག་ཐམས་ཅད་ཕྱིན་ཅི་ལོག་ཏུ་གོ་བར་འགྱུར་བའི་ཕྱིར་
རོ། །འདི་མ་གོ་བར་རྟོག་པས་གཟུང་བ་དངོས་པོ་ཡིན་པར་བཀག་ན། སྒྲ་
བུམ་སོགས་ཀྱང་དངོས་པོ་མིན་པ་མཚུངས་པར་མཐོང་ནས་བུམ་པ་དངོས་
པོ་མིན་པར་འདོད་པ་སོགས། ལུགས་འདི་ལ་གནས་མིན་པའི་ལོག་རྟོག་
རྣམས་འབྱུང་བ་ཡིན་ནོ།།”[2]ཞེས་གསུངས་པ་འདི་ལས་གཞན་སེལ་གྱི་དོན་
སྙིང་དང་གལ་ཆེན་རང་བཞིན་མཐོང་ཐུབ། མདོར་ན་སློབ་དཔོན་ཕྱོགས་ཀྱི་
གླང་པོས་《ཚད་མའི་མདོ་ཀུན་ལས་བཏུས་པ་》རུ། རིག་པ་ཅན་པས་འདོད་
པའི་སྒྲུབ་ངག་ཡན་ལག་ལྔ་ལེགས་པར་སུན་ཕྱུང་ནས་རང་ལུགས་ལ་སྒྲུབ་
ངག་ཡན་ལག་གསུམ་དང༌། གཏན་ཚིགས་ཡང་དག་གི་མཚན་ཉིད་ཚུལ་
གསུམ་དུ་ངེས་པ་དང་། ཚུལ་གསུམ་སོ་སོའི་མཚན་ཉིད་གཏན་ལ་ཕབ་སྟེ་
ནང་པའི་ཚད་མ་རིག་པའི་ལམ་སྲོལ་རྒྱ་ཆེར་ཕྱེས་པ་ཡིན་ནོ། །
ལྔ། ཚད་མའི་གོ་དོན།
ཚད་མ་ཞེས་པའི་ཐ་སྙད་འདི་ཐོག་མར་གནའ་བོའི་རྒྱ་གར་ནས་བྱུང་
ཞིང་། སྐད་དོན་ནི་པྲ་མཱ་ཎ་ཞེས་པ་འདི་ཡིན། དོན་བསྒྱུར་བྱས་ན་པྲ་ནི་རེབ་
ཏུ་དང་མཱ་ཎ་ནི་འཇལ་བ་ལ་འཇུག་པས་ཚིག་ངོས་ཀྱི་གོ་དོན་ནི་རབ་ཏུ་
འཇལ་བ་ལ་འཇུག་གོ །དེ་བས་ཚད་མ་ཡིན་ན་རང་གི་གཞལ་བྱ་གཞལ་བ་
- 75 -



བོད་རིག་པའི་གན་ད་གཞི་ཞིབ་འཇུག་སྦས་དོན་གསལ་བྱེད།
ལྟར་གྲུབ་པའི་རིག་པ་སྟེ་བློ་ཡང་དག་པ་ཞིག་ལ་གོ་དགོས་པ་ནི་ཚད་མ་
རིག་པ་སྨྲ་བ་སྤྱིའི་བཞེད་པ་ཡིན། ཚད་མ་རིག་པའི་འཕེལ་རྒྱས་ཀྱི་གོ་རིམ་
ཁྲོད་ཚད་མ་རིག་པ་སྨྲ་བའི་སློབ་དཔོན་སོ་སོའི་དད་ཡུལ་གྱི་ཆོས་དང་།
རིག་གཞུང་མི་འདྲ་བའི་ཤུགས་རྐྱེན་འོག་ཚད་མའི་དོན་ལ་གོ་བ་ལེན་སྟངས་
མི་འདྲ་བ་འགའ་བྱུང་འདུག་སྟེ། རྒྱང་འཕེན་པ་དང་དེའི་རྗེས་འབྲངས་ཀྱི་
མཚན་ཉིད་པས་ཚད་མ་ཡིན་ན་ཡུལ་གྱི་རང་མཚན་གསལ་བར་སྣང་བའི་
ཤེས་པ་མ་འཁྲུལ་པ་ཞིག་ལ་འདོད་པས་ཚད་མ་ལ་མངོན་སུམ་གཅིག་པུ་
བཞེད་པ་དང་། གྲངས་ཅན་པ་སོགས་གནའ་བོའི་རྒྱ་གར་གྱི་མཚན་ཉིད་སྨྲ་
བ་མང་ཤོས་ཀྱིས་མི་བསླུ་བའི་རིག་པ་ཚད་མའི་མཚན་ཉིད་དུ་བཞེད་པས་
ཚད་མ་ཡིན་ན་ཡུལ་གྱི་རང་མཚན་གསལ་བར་སྣང་བའི་མངོན་སུམ་གྱིས་
མ་ཁྱབ་པ་དང་། རྟགས་ཡང་དག་ལ་བརྟེན་པའི་རྗེས་དཔག་ཀྱང་ཚད་མར་
བཞེད་དོ། །
ནང་པ་ལ་མཚོན་ན་སློབ་དཔོན་ཕྱོགས་གླང་གིས་མཛད་པའི་《ཚད་
མའི་མདོ་ཀུན་ལས་བཏུས་པ་་》རུ། “མངོན་སུམ་དང་ནི་རྗེས་སུ་དང་ག་ཚད་
མའོ་མཚན་ཉིད་གཉིས་གཞལ་བྱ། །དེ་ལ་རབ་སྦྱོར་ཕྱིར་ཚད་མ། །གཞན་
ནི་ཡོད་པ་མ་ཡིན་ནོ། །ཞེས་གསུངས་ཏེ་ཚད་མ་དང་གཞལ་བྱའི་གྲོངས་
ངེས། །གྲངས་དེ་ལས་གཞན་དུ་རྟོག་པ་་འགོག་པའི་ཚུལ་མདོ་ཙམ་ཞིག་མ་
གཏོགས་ཚད་མ་སྤྱིའི་མཚན་ཉིད་དངོས་སུ་མ་གསུངས་མོད། མངོན་རྗེས་ཀྱི་
མཚན་ཉིད་དངོས་སུ་བསྟན་འདུག་སྟེ། “མིང་དང་རིགས་སོགས་སྦྱོར་བ་
ཡི། །རྟོག་པ་དང་བྲལ་མངོན་སུམ་མོ། ཞེས་པས་མངོན་སུམ་ཚད་མ་དང་། རྗེས་
དཔག་རྣམ་གཉིས་རང་དོན་ནི། །ཚུལ་གསུམ་རྟགས་ལས་དོན་མཐོང་ཡིན། །ཞེས་
པས་རྗེས་དཔག་ཚད་མའི་མཚན་ཉིད་དངོས་སུ་བསྟན་ཅིང་། །ནང་པའི་ཚད་
- 76



ས་བཅད་དང་པོ། གཞུང་དོན་དཀའ་གནད་ཞིབ་འཇུག
མ་རིག་པའི་རྗེས་ཀྱི་འཕེལ་རྒྱས་ཁྲོད་ཀྱི་མངོན་རྗེས་གཉིས་ཀྱི་ཚད་མའི་
མཚན་ཉིད་ཀྱང་དྲངས་མ་ཐག་པའི་ལུང་སྒྲ་ཇི་བཞིན་ཡིན་ནོ། །ཕྱོགས་གླང་
གི་རྗེས་སུ་རིགས་པའི་དབང་ཕྱུག་དཔལ་ལྡན་ཆོས་གྲགས་ ( 600=660) བྱོན་
ནས་ཁོང་གིས་《ཚད་མ་སྡེ་བདུན་》བརྩམས་པ་དང་། ལྷག་པར་ཚད་མ་
རིག་པའི་གཞུང་དོན་ཆ་ཚང་བར་སྟོན་པའི་《རྒྱས་པའི་བསྟན་བཅོས་ཚད་
མ་རྣམ་འགྲེལ་》གྱི་ལེའུ་གཉིས་པ་ཚད་མ་གྲུབ་པའི་ལེའུ་རུ་“ཚད་མ་བསླུ་
མེད་ཅན་ཤེས་པ་”ཞེས་གསུངས་ནས་ཚད་མའི་མཚན་ཉིད་གསལ་བར་
གསུངས་འདུག་པ་དང་། ལུང་ཚིག་དེ་ནི་ནང་པའི་ཚད་མ་རིག་པའི་རྗེས་ཀྱི་
འཕེལ་རྒྱས་ཁྲོད་ཀྱི་ཚད་མའི་མཚན་ཉིད་ཀྱི་ཁུངས་གཏུགས་ས་ཞིག་ཏུ་གྱུར་
ཡོད། ནང་པའི་ཚད་མ་རིག་པའི་ལོ་རྒྱུས་ངོས་ནས་བལྟས་ན་སློབ་དཔོན་
ཕྱོགས་གླང་གིས་མཛད་པའི་《ཚད་མའི་མདོ་ཀུན་ལས་བཏུས་པ་》ནི་ནང་
པའི་ཚད་མ་རིག་པའི་གཞུང་གི་ཁུངས་གཏུགས་ས་གཙོ་བོ་དང༌། དཔལ་ལྡན་
ཆོས་གྲགས་ཀྱིས་མཛད་པའི་《རྒྱས་པའི་བསྟན་བཅོས་ཚད་མ་རྣམ་འགྲེལ་》ནི་
བསླབ་གཞི་གཙོ་བོ་རུ་གྱུར་འདུག་པས། རྒྱ་བོད་གཉིས་སུ་གཞུང་འདི་གཉིས་
ཀྱི་འགྲེལ་བ་ཤིན་ཏུ་མང་། 《རྒྱས་པའི་བསྟན་བཅོས་ཚད་མ་རྣམ་འགྲེལ་》
གྱི་གཞུང་འགྲེལ་གྱི་གོ་རིམ་ཁྲོད་ཚད་མའི་མཚན་ཉིད་ངོས་འཛིན་ཚུལ་ལ་
ལྟ་བ་མི་མཐུན་པ་འགའ་བྱུང་ཡོད། དཔེར་ན། “མ་ཤེས་དོན་གྱི་གསལ་བྱེད་
ཀྱང་།”2ཞེས་པའི་ལུང་ཚིག་འདི་ལ་བརྟེན་ནས་ཚད་མ་ཡིན་ན་མི་བསླུ་
བའི་ཤེས་པ་ཡིན་དགོས་པར་མ་ཟད། གསར་རྟོགས་ཀྱི་ཤེས་པའང་ཡིན་
དགོས་པའི་ཞིབ་ཆ་བཏོན་འདུག འདིར་ཤེས་དགོས་པ་ཞིག་ལ། “ཚད་མ་
བསླུ་མེད་ཅན་ཤེས་པ་”ཞེས་པའི་ལུང་ཚིག་འདི་ནི་《རྒྱས་པའི་བསྟན་བཅོས་
ཚད་མ་རྣམ་འགྲེལ་》གྱི་ལེའུ་གཉིས་པ་ཚད་གྲུབ་ཀྱི་ལེའུ་ཡི་ཤོ་ལོ་ཀ་དང་
77 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
པོའི་རྐང་པ་དང་པོ་ཡིན་པ་དང་། “མ་ཤེས་དོན་གྱི་གསལ་བྱེད་ཀྱང་”ཞེས་
པའི་ལུང་ཚིག་འདི་ནི་ཤོ་ལོ་ཀ་ལྔ་པའི་རྐང་པ་གསུམ་པ་ཡིན། ཕྱིས་ཀྱི་འགྲེལ་
མཛད་འགས་ལུང་ཚིག་གཉིས་ཀ་ཤོ་ལོ་ཀ་གཅིག་ཏུ་བརྩིས་ནས་གཉིས་ཀས་
ཚད་མའི་མཚན་ཉིད་ཆ་ཚང་ཞིག་བསྟན་པར་འདོད་པ་ནི་ཅུང་མི་བདེ་
བར་སྣང་ངོ། །
ས་པཎ་གྱི་《ཚད་མ་རིགས་གཏེར་གྱི་རང་འགྲེལ་》དུ། “སློབ་དཔོན་
ཕྱོགས་ཀྱི་གླང་པོས་གཞུང་གི་ཆ་འགའ་ཞིག་ཏུ་མི་བསླུ་བ་དང་འགའ་ཞིག་ཏུ་
མ་ཤེས་དོན་གསལ་དུ་གསུངས་ལ། དཔལ་ལྡན་ཆོས་ཀྱི་གྲགས་པས་དེ་གཉིས་
དགོངས་པ་གཅིག་ཏུ་མཛད་ནས་བློ་དེ་དོན་དེ་ལ་མི་བསླུ་བའི་ནུས་པ་ཉིད་ལ་
བཞེད་”“ཅེས་གསུངས་པ་འདི་ལ་དཔྱད་ན། ནང་པའི་ཚད་མའི་ལོ་རྒྱུས་སུ་
སློབ་དཔོན་ཕྱོགས་གླང་གིས་《ཚད་མའི་མདོ་ཀུན་ལས་བཏུས་པ་》མ་བརྩམས་
གོང་ཚད་མའི་བསྟན་བཅོས་ཐོར་བུ་བརྒྱ་རྩ་མཛད་པར་གསུངས་པ་དེ་དག་ཏུ་
ཚད་མའི་མཚན་ཉིད་མི་བསླུ་བ་དང་མ་ཤེས་དོན་གསལ་སོགས་གསུངས་ཡོད་
ལས་ཆེ་ཟེར་རྒྱུ་མ་གཏོགས་《ཚད་མའི་མདོ་ཀུན་ལས་བཏུས་པ་》རུ་ཚད་མའི་
མཚན་ཉིད་གསུངས་མི་འདུག་པ་དང༌། དཔལ་ལྡན་ཆོས་ཀྱི་གྲགས་པས་ལུང་
ཚིག་དེ་གཉིས་ཀྱིས་ཚད་མའི་མཚན་ཉིད་ཆ་ཚང་བར་བསྟན་པར་བཞེད་མིན་
ལ་ཕྱིས་ཀྱི་མཁས་པ་རྣམས་ཞལ་མི་མཚུངས་སོ། །གང་ལྟར་ཡང་ས་པཎ་གྱིས་
བློ་དེ་དོན་དེ་ལ་མི་བསླུ་བའི་ནུས་པ་ཚད་མའི་མཚན་ཉིད་དུ་འདོད་པ་ཞུས་
ཟིན་པ་དང་། ཚད་མ་དང་ཡང་དག་པའི་ཤེས་པ་གཉིས་མིང་གི་རྣམ་གྲངས་སུ་
བཞེད་དེ། 《ཚད་མ་རིགས་གཏེར་གྱི་རང་འགྲེལ་》དུ་“ཚད་མ་དང་ཡང་དག་
པའི་ཤེས་པ་གཉིས་མིང་གི་རྣམ་གྲངས་ཡིན་པས་ཡང་དག་པའི་ཤེས་པ་དེ་ནི་
རྣམ་པ་གཉིས་ཏེ་ཞེས་གསུངས་པས་སོ།།
- 73



ས་བཅད་དང་པོ། གཞུང་དོན་དཀའ་གནད་ཞིབ་འཇུག
དྲུག ཚད་མ་རིག་པའི་འཕེལ་འགྱུར།
གོང་དུ་ཞུས་པ་བཞིན་སྤྱི་ལོའི་སྔོན་གྱི་དུས་རབས་དགུ་པ་ནས་བཟུང་
གནའ་བོའི་རྒྱ་གར་དུ་ཚད་མ་ཞེས་པའི་ཐ་སྙད་དང་རྣམ་གཞག་བྱུང་འདུག་
པ་དང༌། སྤྱི་ལོའི་དུས་རབས་གཉིས་པར་སླེབས་དུས་རིགས་པ་ཅན་གྱི་སྟོན་
པ་དྲང་སྲོང་རྐང་མིག་གིས་སྔོན་གྱི་ཚད་མའི་རྣམ་གཞག་ལས་བྱུང་བའི་
རིགས་ལམ་མཐའ་དག་ཕྱོགས་སྡོམ་བགྱིས་ཏེ་《རིགས་པའི་མདོ་》བརྩམས་
པ་ནས་བཟུང་གཞུང་དེ་ཉིད་རང་རྐྱ་ཐུབ་པའི་རིག་གཞུང་གསར་པ་ཞིག་
ཏུ་གྱུར་པར་མ་ཟད། གནའ་བོའི་རྒྱ་གར་གྱི་ཚད་མ་རིག་པའི་གཞུང་གི་ཐོག་
མ་རུའང་གྱུར་འདུག 《རིགས་པའི་མདོ་》ཡི་ཁྱད་ཆོས་གཙོ་བོ་ནི། གཞུང་
དེ་ལས་ཚད་མ་བཞི་དང་སྒྲུབ་ངག་ཡན་ལག་ལྔ་ལེགས་པར་གཏན་ལ་ཕབ་
ཡོད་པ་དེ་ཡིན། དུས་རབས་ལྔ་པར་སླེབས་དུས་སློབ་དཔོན་ཕྱོགས་ཀྱི་གླང་
པོས་《རིགས་པའི་མདོ་》ལས་བསྟན་པའི་སྒྲུབ་ངག་ཡན་ལག་ལྔ་རྣམ་པར་
བཀག་སྟེ་སྒྲུབ་ངག་ཡན་ལག་གསུམ་(ཕྱོགས་ཆོས་བརྗོད་པའི་ཡན་ལག ཁྱབ་
པ་བརྗོད་པའི་ཡན་ལག མཐུན་དཔེ་བརྗོད་པའི་ཡན་ལག་)དང་རྟགས་
ཡང་དག་གི་མཚན་ཉིད་ཚུལ་གསུམ་གཏན་ལ་ཕབ། དེ་རྗེས་དཔལ་ལྡན་
ཆོས་ཀྱི་གྲགས་པས་རྟགས་ཡང་དག་གི་མཚན་ཉིད་ཚུལ་གསུམ་དུ་ངེས་པའི་
རྒྱུ་མཚན་ལ། རྟགས་ཆོས་ཀྱི་འབྲེལ་བ་གསལ་བར་བྱེད་པའི་བདག་གཅིག་
འབྲེལ་དང༌། རྟེན་བྱུང་འབྲེལ་གཉིས་སུ་ངེས་པ་དང་། སྒྲུབ་ངག་ཡན་ལག་
གཉིས་(འབྲེལ་བ་བརྗོད་པ། ཕྱོགས་ཆོས་བརྗོད་པ་)སུ་ངེས་པའི་ལམ་སྲོལ་རྒྱ་
- 79 -



བོད་རིག་པ་འི་གནད་གཞི་ཞིབ་འཇུག་སྦས་དོན་གསལ་བྱེད།
ཆེར་ཕྱེས། བོད་དུ་ཆ་པ་ཆོས་ཀྱི་སེང་གེ་ཆུ་པའི་ལུགས་ཀྱི་རྫ་ས་ལྡོག་”དང་།
“དགག་གཞི་རྐྱང་རྩིས་ ཁས་ལེན་སོང་ཚུལ་སོགས་སྔར་རྒྱ་གར་དུའང་བྱུང་
མ་མྱོང་བའི་རིགས་ལམ་གྱི་གསང་བ་མང་པོ་གསར་གཏོད་གནང་། གཞན་
ཡང་ཀོང་སྤྲུལ་ཡོན་ཏན་རྒྱ་མཚོ་མཆོག་གིས་བོ་དོང་པཎ་ཆེན་གྱིས་“ཚད་མ་
རིག་སྣང་བྱ་བའི་ལུགས་སྲོལ་ཟུར་དུ་དབྱེ་་16.བར་གསུངས་མོད་དཔེ་རྒྱུན་
བཀོད་པས་མཇལ་མ་ཐུབ་བོ། །
བདུན། ཆོས་གྲགས་རྗེས་འབྲངས་ཀྱི་《ཚད་མ་རྣམ་འགྲེལ་》ལས་བསྟན་པའི་
ཚད་མའི་མཚན་ཉིད་ཀྱི་གོ་བ་ལེན་སྟངས་སྣ་ཚོགས།
དུས་རབས་བདུན་པའི་སྐབས་དཔལ་ལྡན་ཆོས་ཀྱི་གྲགས་པ་བྱོན་ཏེ་
ཁོང་གིས་《རྒྱས་པའི་བསྟན་བཅོས་ཚད་མ་རྣམ་འགྲེལ་》བརྩམས་པ་་ནས་
བཟུང་ནང་པ་ཕལ་ཆེར་གྱིས་བསྟན་བཅོས་དེ་ཚད་མ་རིག་པའི་ཚད་ཐུབ་
ཀྱི་གཞུང་དུ་བརྩི། དེ་བས་རྒྱ་བོད་གཉིས་སུ་བསྟན་བཅོས་དེའི་འགྲེལ་བ་
ཤིན་ཏུ་མང༌། འདིར་བསྟན་བཅོས་དེ་དག་ཏུ་ཚད་མའི་གོ་དོན་ལ་གོ་བ་
ལེན་ཚུལ་མི་གཅིག་པ་བྱུང་བ་རྣམས་ཕྱོགས་གཅིག་ཏུ་བཀོད་ནས་དབྱེ་ཞིབ་
བྱས་ན། 《རྒྱུས་པའི་བསྟན་བཅོས་ཚད་མ་རྣམ་འགྲེལ་》དུ་“ཚད་མ་བསླུ་
མེད་ཅན་ཤེས་པ་ཞེས་དང༌། མ་ཤེས་དོན་གྱི་གསལ་བྱེད་ཀྱང་”ཞེས་པའི་
ལུང་ཚིག་མི་འདྲ་བ་བྱུང་བ་ཡོད་པ་ལ་བརྟེན་ནས་ཚད་མའི་གོ་དོན་འཇོག་
ཚུལ་མི་མཐུན་པ་བྱུང་། དེ་དག་བསྡུ་ན། གོང་གི་ལུང་ཚིག་རེ་རེས་ཚད་མའི་
མཚན་ཉིད་ཆ་ཚང་རེ་སྟོན་པར་འདོད་པ་དང་། གཉིས་ཀ་ཚོགས་ནས་ཚད་
་
3) -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
མའི་མཚན་ཉིད་ཆ་ཚང་གཅིག་སྟོན་པར་འདོད་པ་དང་། ལུང་ཚིག་དང་པོ་
ཁོ་ནས་ཚད་མའི་མཚན་ཉིད་ཆ་ཚང་ཞིག་སྟོན་པར་འདོད་པ་དང་གསུམ་
དུ་འདུ། །
དང་པོ་ནི་རྒྱ་གར་གྱི་སློབ་དཔོན་ལྷ་དབང་བློ་དང་ཤཱཀྱ་བློ་གཉིས་ཡིན་
ཏེ། དེ་གཉིས་ཀྱིས་ལུང་ཚིག་“སྔ་མ་ནི་འཇིག་རྟེན་ལ་གྲོགས་པ་དང་། ཕྱི་མ་
ནི་བསྟན་བཅོས་ལ་གྲགས་པའི་མཚན་ཉིད་དུ་འདོད་་(Plཔར་གསུངས་ཏེ་
འཇིག་རྟེན་ལ་གྲགས་པ་དང་བསྟན་བཅོས་ལ་གྲགས་པའི་ཚད་མའི་མཚན་
ཉིད་རིགས་གཉིས་བཏོན་པ་དང་། དེ་དང་འདྲ་བར་རྒྱ་གར་གྱི་སློབ་དཔོན་
རྒྱན་མཁན་པོས་ཀྱང་སྔ་མ་ནི་ཐ་སྙད་པའི་ཚད་མའི་མཚན་ཉིད། ཕྱི་མ་ནི་
དོན་དམ་པའི་ཚད་མའི་མཚན་ཉིད་དུ་འདོད་”[28]པར་གསུངས་སོ། །འོ་ན་
ཁོ་ཚོས་བཤད་པའི་དོན་དམ་པའི་ཚད་མ་དང་ཐ་སྙད་པའི་ཚད་མའི་དོན་
ཇི་ཡིན་ཞེ་ན། འཕགས་པའི་གང་ཟག་གི་རྒྱུད་ཀྱི་རང་ཡུལ་མངོན་སུམ་དུ་
རྟོགས་པའི་གསལ་སྣང་གི་མྱོང་བ་དེ་དོན་དམ་པའི་ཚད་མ་དང༌། སོ་སོ་སྐྱེ་
བོའི་རྒྱུད་ཀྱི་གཟུང་འཛིན་གཉིས་སྣང་གི་མི་བསླུ་བའི་རིག་པ་ཐ་སྙད་པའི་
ཚད་མའི་དོན་དུ་བཞེད། ལྟ་བ་འདི་ནི་རྗེས་ཀྱི་ནང་པའི་ཚད་མ་རིག་པའི་
འཕེལ་རྒྱས་ཁྲོད་ཁས་མི་ལེན་ཞིང་ལྷག་པར་བོད་ཀྱི་ཚད་མ་རིག་པའི་འཕེལ་
རྒྱས་ཁྲོད་དགག་པ་གནང་འདུག་སྟེ། ས་པཎ་གྱིས་མཚན་ཉིད་གཉིས་ཀྱིས་
འཇོག་ན་ནི། །མཚོན་བྱ་དེ་ཡང་གཉིས་སུ་འགྱུར། 29ཞེས་གསུངས་ཏེ་
དགག་པ་གནང་འདུག་གོ ། །
གཉིས་པ་ནི་རྒྱ་གར་གྱི་སློབ་དཔོན་ཆོས་མཆོག་རྗེས་འབྲངས་དང་
བཅས་པས་བཞེད་དེ། 《འཐད་ལྡན་ཆུང་བ་》ལས། “མངོན་སུམ་དང་རྗེས་
སུ་དཔག་པའི་ཚད་མ་སྐད་ཅིག་མ་དང་པོ་ཉིད་ནི་ཚད་མ་ཡིན་ལ། དེ་དག་
- 81 -



ir
is
བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གི་རྒྱུན་དུ་གྱུར་པའི་གྲུབ་པ་དང་བདེ་བ་ཐ་མི་དད་པ་ཕྱི་མ་རྣམས་ནི་ཚད་
མ་ཡིན་པ་སྤངས་པའོ།།”[3%ཞེས་གསུངས་ཏེ་ཚད་མ་ཡིན་ན་མི་བསླུ་བ་ཡིན་
དགོས་པར་མ་ཟད། གསར་རྟོགས་ཀྱི་ཤེས་པའང་ཡིན་དགོས་པར་བསྟན་
ཡོད། དེ་བཞིན་རྗེ་ཐམས་ཅད་མཁྱེན་པས་ཀྱང་“དེས་ན་ཚད་མ་བསླུ་མེད་
ཅན་ཤེས་པ། ཞེས་པའི་དོན་མི་བསླུ་བ་ཙམ་མིན། གསར་དུ་རྟོགས་པ་འདི་
ལྟ་བུ་ཡིན་ཞེས་ཤེས་ཕྱིར་དུ། མ་ཤེས་དོན་གྱི་གསལ་བྱེད་ཀྱང༌། །ཞེས་གཞུང་
སྔ་མའི་དོན་གསལ་དུ་བཏང་བ་ཡིན་ནོ།།”ཞེས་གསུངས། དྲངས་མ་ཐག་
པའི་ལུང་དེ་དག་ལ་བརྟེན་ནས་དགེ་ལུགས་པའི་མཁས་པ་མང་ཤོས་ཀྱིས་
གསར་དུ་མི་བསླུ་བའི་རིག་པ་ཚད་མའི་མཚན་ཉིད་དུ་འཇོག །བོད་ཀྱི་ཚད་
མ་རིག་པའི་གཞུང་ལ་ལར་ཚད་མའི་མཚན་ཉིད་འཇོག་སྐབས། 《རྒྱས་པའི་
བསྟན་བཅོས་ཚད་མ་རྣམ་འགྲེལ་》ཁུངས་སུ་དྲངས་ནས་“ཚད་མ་བསླུ་མེད་
ཅན་ཤེས་པ། །མ་ཤེས་དོན་གྱི་གསལ་བྱེད་ཀྱང་། །”ཞེས་གསུངས་ཏེ་ལུང་ཚིག་
སྔ་ཕྱི་གཉིས་ཤོ་ལོ་ཀ་གཅིག་ནང་བརྩི་བ་ནི་རྩ་བའི་གཞུང་དང་མི་མཐུན་
ནོ། །དགེ་ལུགས་པའི་མཁས་པ་མང་ཤོས་ཀྱིས་གསར་དུ་མི་བསླུ་པའི་རིག་པ་
ཚད་མའི་མཚན་ཉིད་དུ་འཇོག་པའི་རྒྱུ་མཚན་གཙོ་བོ་དྲངས་མ་ཐག་པའི་
ལུང་དེ་དག་ཏུ་མ་ཟད། བཅད་ཤེས་ཚད་མིན་ཏུ་འཇོག་པ་འདི་ཡང་གཙོ་
བོ་ཞིག་ཡིན། ས་པཎ་(1182-1251)གྱི་《ཚད་མ་རིག་གཏེར་》དུ། མ་རྟོགས་
ལོག་རྟོག་ཐེ་ཚོམ་སྟེ། ཚད་མའི་འགལ་ཟླ་རྣམ་པ་གསུམ། །ཞེས་གསུངས་ནས་
ཚད་མིན་གྱི་བློ་གསུམ་གཏན་ལ་ཕབ། དེའི་ཁོངས་སུ་བཅད་ཤེས་མེད་པ་
ཧ་ཅང་གསལ་ཞིང༌། ད་དུང་“བོད་པ་རྣམས་ཡང་དུག་ཤེས་པ་ཙམ་དབྱེ་
གཞི་མ་ཡིན་ཏེ། བཅད་ཤེས་དང་ཡིད་དཔྱོད་ཚད་མ་མ་ཡིན་ལ་ཡང་དག་
པའི་ཤེས་པ་ཡིན་ནོ་ཞེས་ཟེར་བ་ནི། དངོས་པོ་སྟོབས་ཞུགས་དང་གཞུང་གི་
- 32 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
དགོངས་པ་མ་ཤེས་པར་ཟད་པས་བཀག་ཟིན་ཏེ་”132ཞེས་གསུངས་པ་འདི་
ལས་ས་པཎི་ཡར་སྔོན་གྱི་བོད་སྔ་རབས་པའི་མཁས་པའི་ཁྲོད་དུའང་བཅད་
ཤེས་ཚད་མ་མིན་པར་འདོད་པའི་ལྟ་བ་ཡོད་པ་དང་། ས་པཎ་རང་ཉིད་ལྟ་
བ་དེར་མི་འཐད་པར་མ་ཟད། བློ་ཡང་དག་པ་དང་ཚད་མ་དོན་གཅིག་
ཏུ་འདོད་པ་སོགས་ཤེས་ཐུབ། ས་པཎ་གྱིས་བཞེད་པའི་ཚད་མའི་མཚན་
ཉིད་དང་ཐལ་འགྱུར་བས་བཞེད་པའི་ཚད་མའི་མཚན་ཉིད་དོན་གཅིག་ཏུ་
འདུག་གོ ། །
རྗེ་ཙོང་ཁ་པའི་(1357-1419)《སྡེ་བདུན་དོན་གཉེར་ཡིད་ཀྱི་མུན་སེལ་》དུ་
ཚད་མིན་གྱི་བློ་ལ་བཅད་ཤེས་དང་། ལོག་ཤེས། ཐེ་ཚོམ། ཡིད་དཔྱོད། སྣང་
ལ་མ་ངེས་པའི་བློ་དང་ལྔ་རུ་དབྱེ་ཡོད་ཅིང་། དགེ་ལུགས་པའི་རིགས་པ་སྨྲ་
བ་མང་ཤོས་ལྟ་བ་འདིའི་རྗེས་འབྲངས་པ་ཡིན་པས་བཅད་ཤེས་ཚད་མར་
མི་འདོད་ལ། བཅད་ཤེས་ཀྱི་མཚན་ཉིད་ལ་རྟོགས་ཟིན་རྟོགས་པའི་རིག་པ་
འཇོག་པ་དང༌། ཚད་མའི་མཚན་ཉིད་ཀྱི་ཟུར་དུ་གསར་དུ་སྨྲས་པའི་དོན་
སྔར་རྟོགས་མ་མྱོང་བ་ཞིག་གསར་དུ་རྟོགས་པའི་དོན་ལ་བཀྲལ་ཏེ་བཅད་
ཤེས་ཚད་མར་མི་བཞེད། ཡིན་ནའང༌། དགེ་ལུགས་པའི་ཚད་མ་རིག་པའི་
འཕེལ་རྒྱས་ཁྲོད་བཅད་ཤེས་ཚད་མ་ཡིན་མིན་ཐད་དོགས་སློང་མང་དུ་
འདུག དཔེར་ན། རྣམ་མཁྱེན་སྐད་ཅིག་གཉིས་པ་ཚད་མ་ཡིན་ནམ་མིན།
གལ་ཏེ་ཡིན་ན་གསར་རྟོགས་ཀྱི་བློ་ཡིན་དགོས་པ་དང་། གསར་རྟོགས་ཀྱི་
བློ་ཡིན་ན་རྣམ་མཁྱེན་སྐད་ཅིག་དང་པོའི་མ་རྟོགས་པའི་དོན་གསར་དུ་རྟོགས་
པའི་བློ་ཡིན་པར་ཐལ་བ་སོགས་ཀྱི་སྐྱོན་འཕེན་ནོ། །གལ་ཏེ་མིན་ཞེ་ན། བློ་གྲོས་
ཆེན་པོས་མཐོང་ཉིད་ལས། རྣམ་པ་ཐམས་ཅད་ངེས་པར་བྱེད། །སོགས་ཀྱི་ལུང་
ལ་བརྟེན་ནས་རྣམ་མཁྱེན་ཡིན་ནི་ཚད་མ་ཡིན་པའི་ཁྱབ་པ་སྒྲུབ་པར་བྱེད།
.83 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཡང་ལ་ལས་རྣམ་མཁྱེན་སྐད་ཅིག་གཉིས་པ་ནི་གསར་སྐྱེས་ཡིན་པས་དེའི་
རྟོགས་པ་ནའང་གསར་རྟོགས་ཡིན་དགོས་པ་སོགས་ཀྱི་སྒྲུབ་བྱེད་འཕེན་ནོ། །
གསུམ་པ་ནི་དབུ་མ་ཐལ་འགྱུར་པ་དང་། ས་པཎ། བཅོམ་ལྡན་རིགས་
པའི་རལ་གྲི། འཇུ་མི་ཕམ། མཁས་གྲུབ་དགེ་ལེགས་དཔལ་བཟང་སོགས་ཀྱིས་
བཞེད། ས་པཎ་གྱིས་མཛད་པའི་《ཚད་མ་རིགས་གཏེར་》དུ་མི་བསླུ་བའི་
ནུས་པ་ཉིད་ཚད་མའི་མཚན་ཉིད་དུ་བཞེད་པ་དང་། བཅོམ་ལྡན་རིགས་
རལ་གྱིས་མཛད་པའི་《ཚད་མ་སྡེ་བདུན་རྒྱན་གྱི་མེ་ཏོག་》ཏུ་“ཚད་མའི་
མཚན་ཉིད་ནི་མི་བསླུ་བ་ཡིན་པའི་ཕྱིར་རོ་”»ཞེས་གསུངས་པ་དང༌། འཇུ་
མི་ཕམ་གྱིས་མཛད་པའི་《ཚད་མ་རྣམ་འགྲེལ་གྱི་གཞུང་དོན་གསལ་བར་
བཤད་པ་ལེགས་བཤད་སྣང་བའི་གཏེར་》དུ་“ཚད་མ་ནི་བསླུ་བ་མེད་པ་
ཅན་གྱི་ཤེས་པ་ལ་བྱའོ་ཞེས་གསུངས་པ་དང༌། མཁས་གྲུབ་རྗེས་མཛད་
པའི་《ཚད་མ་སྡེ་བདུན་གྱི་རྒྱན་ཡིད་ཀྱི་མུན་སེལ་》དུ་“རང་དབང་དུ་རང་
གིས་ཡོངས་སུ་བཅད་པའི་གཞལ་བྱ་ལ་བསླུ་བ་མེད་པའི་ཤེས་པ་”3%ཚད་
མའི་མཚན་ཉིད་དུ་བཞག་འདུག་པ་དང༌། ད་དུང་མ་ཤེས་དོན་གྱི་གསལ་
བྱེད་ཀྱང་ཞེས་པའི་དོན་མ་ཤེས་པའི་ཤེས་པར་བྱེད་པའི་ནུས་པ་ཡོད་པ་
ཙམ་ལ་བཀྲལ་འདུག་པར་མ་ཟད། “གཞུང་དེ་ཚད་མའི་མཚན་ཉིད་སྟོན་
བྱེད་མ་ཡིན་ནོ་''ཞེས་གསུངས་ཏེ། 《རྒྱས་པའི་བསྟན་བཅོས་ཚད་མ་རྣམ་
འགྲེལ་》དུ་“ཚད་མ་བསླུ་མེད་ཅན་ཤེས་པ། །མ་ཤེས་དོན་གྱི་གསལ་བྱེད་
ཀྱང་། །”ཞེས་པའི་ལུང་ཚིག་གཉིས་ཀྱིས་ཚད་མའི་མཚན་ཉིད་ཆ་ཚང་
ཞིག་སྟོན་པ་ར་འདོད་པ་ལ་དགག་པ་བརྒྱབ་འདུག་གོ །ཚད་མ་རིག་པ་དང་
གཏན་ཚིགས་རིག་པ་གཉིས་ལ་ཁྱད་པར་ཡོད་དམ་ཞེ་ན། ཡོད་དེ། ཚད་མ་
རིག་པ་ནི་སྤྱི་དང་གཏན་ཚིགས་རིག་པ་ནི་དེའི་ཁོངས་གཏོགས་ཏེ་བྱེ་བྲག་
-
3
-



ས་བཅད་དང་པོ། གཞུང་དོན་དཀའ་གནད་ཞིབ་འཇུག
ཡིན། རྒྱུ་མཚན་ནི་ཚད་མ་རིག་པའི་ཁོངས་སུ་མངོན་སུམ་ཚད་མ་དང་རྗེས་
དཔག་ཚད་མ་གཉིས་འདུ་བ་དང་། གཏན་ཚིགས་རིག་པ་ནི་རྗེས་དཔག་
ཚད་མ་སྟོན་བྱེད་ཀྱི་གཞུང་ཁོ་ན་ཡིན་ཏེ། ཚུལ་གསུམ་གྱི་རྟགས་ལ་བརྟེན་
ནས་གཞལ་བྱ་ལྐོག་གྱུར་གཏན་ལ་འབེབས་བྱེད་ཀྱི་ཐབས་ནི་གཏན་ཚིགས་
ཡིན་ལ། ཐབས་དེ་ཆ་ཚང་བར་སྟོན་བྱེད་ཀྱི་གཞུང་ལ་གཏན་ཚིགས་རིག་
པ་ཟེར། དེས་ན་གཏན་ཚིགས་རིག་པ་ནི་ཚད་མ་རིག་པའི་བྱེ་བྲག་ཡིན་ནོ། །
ཚད་མ་རིག་པའི་གཞུང་གི་ཁྱད་ཆོས་གཙོ་བོ་ནི་གཏན་ཚིགས་རིག་པ་ཡིན་
པས་རྗེས་ཀྱི་ཚད་མ་རིག་པའི་འཕེལ་རྒྱས་ཁྲོད་གཏན་ཚིགས་རིག་པ་ཟུར་དུ་
ཕྱེས་པ་དང་། བོད་དུའང་《རྟགས་རིག་》ཅེས་པའི་གཏན་ཚིགས་རིག་པའི་
གཞུང་རང་རྐྱ་བ་བྱུང་ཡོད། མཁས་པའི་ཞལ་རྒྱུན་དུའང་གཏན་ཚིགས་རིག་
པ་དེ་ཚད་མ་རིག་པའི་ཚབ་བྱེད་ལྟ་བུར་འདུག་སྟེ། རིག་གནས་ཆེ་བ་ལྔ་
འདྲེན་སྐབས་སྤྱིར་སྒྲ་རིག་པ་ཚད་མ་རིག་པ་ཞེས་བགྲངས་པ་ཡིན་མོད། ལ་
ལར་ཚད་མ་རིག་པའི་ཚབ་ཏུ་གཏན་ཚིགས་རིག་པ་བགྲངས་པ་འདིས་ཀྱང་
བོད་ཀྱི་ཚད་མ་རིག་པའི་འཕེལ་རྒྱས་ཁྲོད་ཚད་མ་རིག་པ་ཞེས་པ་གཏན་
ཚིགས་རིག་པ་ལ་གོ་བའི་སྣང་ཚུལ་ཡོད་པ་ཤེས་ཐུབ་བོ། །
དཔྱད་རྩོམ་འདི་ནི་2004ལོར་《ཀྲུང་གོའི་བོད་རིག་པ་》དེབ་གསུམ་པའི་སྟེང་བཀོད།
ལུང་ཁུངས།
[1][3]འཇམ་བཞད་ཀྱིས་མཛད་པ་འི་《གྲུབ་མཐའི་རྣམ་བཤད་ཀུན་བཟང་ཞིང་
གི་ཉི་མ་》ཡི་ཤོག་ངོས་102དང༌141ན་གསལ། ཀན་སུའུ་མི་རིགས་དཔེ་སྐྲུན་ཁང་ནས་
1992ལོའི་ཟླ་8པར་བསྐྲུན།
- 95 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
[2][4]སྟག་ཚང་ལོ་ཙཱ་བས་མཛད་པའི་《གྲུབ་མཐའ་ཀུན་ཤེས་རྩ་འགྲེལ་》གྱི་ཤོག་
ངོས་45དང་53ན་གསལ། མི་རིགས་དཔེ་སྐྲུན་ཁང་ནས་1999ལོའི་ཟླ་10 པར་བསྐྲུན།
15 ][7][11 ][12][13]ཁང་དཀར་ཐས་མཛད་པའི་《ཁང་དཀར་ཚུལ་ཁྲིམས་སྐལ་
བཟང་གི་གསུང་རྩོམ་ཕྱོགས་བསྒྲིགས་》ཀྱི་ཤོག་ངོས་493དང་515， 515, 515ན་གསལ་
ཀྲུང་གོའི་བོད་རིག་པ་དཔེ་སྐྲུན་ཁང་ནས་1999ལོའི་ཟླ་1 པོར་བསྐྲུན།
{6]ལྕང་སྐྱ་རོལ་རྡོས་མཛད་པའི་《གྲུབ་མཐའ་ཐུབ་བསྟན་ལྷུན་པོའི་མཛེས་རྒྱན་》
གྱི་ཤོག་ངོས་33ན་གསལ། ཀྲུང་གོའི་བོད་རིག་པ་དཔེ་སྐྲུན་ཁང་ནས་1989ལོའི་ཟླ་6པར་
བསྐྲུན།
[8][9][10]ཀླུ་སྒྲུབ་ཀྱིས་མཛད་པའི་《དབུ་མ་རིགས་ཚོགས་དྲུག་》གི་ཤོག་ངོས་
7!དང་71、 9ན་གསལ། ཀན་སུའུ་མི་རིགས་དཔེ་སྐྲུན་ཁང་ནས་1996ལོའི་ཟླ་7པར་སྐྲུན།
[14]《ཉན་ས་》ཡི་ཤོག་ངོས་57ན་གསའ་
། སྡེ་དགེའི་ཤིང་དཔར།
[15]《ཆོས་མངོན་པ་ཀུན་ལས་བཏུས་པ་བཞུགས་སོ་》ཡི་ཤོག་ངོས་་ན་གསལ། སྡེ་
དགེའི་ཤིང་དཔར།
[16][26]ཀོང་སྤྲུལ་གྱིས་མཛད་པའི་《ཤེས་བྱ་ཀུན་ཁྱབ་》(སྟོད་ཆ)ཀྱི་ཤོག་ངོས་
562དང་567ན་གསལ། མི་རིགས་དཔེ་སྐྲུན་ཁང་ནས་1982ལོའི་ཟླ་2པར་བསྐྲུན།
[17]དུང་དཀར་བས་མཛད་པའི་《དུང་དཀར་ཚིག་མཛོད་ཆེན་མོ་》ཡི་ཤོག་ངོས་
1541ན་གསལ། ཀྲུང་གོའི་བོད་་རིག་པ་དཔེ་སྐྲུན་ཁང་ནས་2002ལོའི་ཟླ་4པར་བསྐྲུན།
[18][20][21][23]《ཚད་མ་རིག་པའི་སྐོར་རྒྱ་གཞུང་ཕྱོགས་བསྒྲིགས་》ཀྱི་ཤོག་ངོས་
306དང་310、 243ན་གསལ། མི་རིགས་དཔེ་སྐྲུན་ཁང་ནས་1989ལོའི་ཟླ་9པར་བསྐྲུན་
[19]ཀླུ་སྒྲུབ་ཀྱིས་མཛད་པའི་《དབུ་མ་རིགས་ཚོགས་དྲུག་》གི་ཤོག་ངོས་9པ་ན་
གསལ། ཀན་སུའུ་མི་རིགས་དཔེ་སྐྲུན་ཁང་ནས་1996ལོའི་ཟླ་7པར་བསྐྲུན།
[22]《གངས་ལྗོངས་རིག་བཅུའི་སྙིང་བཅུད་》ཀྱི་ཤོག་ངོས་184ན་གསལ། མི་རིགས་
- 86 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
དཔེ་སྐྲུན་ཁང་ནས་2003ལོའི་ཟླ་1 པོར་བསྐྲུན་
[24][25][28][29][32]ས་པཎ་གྱིས་མཛད་པའི་《ཚད་མ་རིགས་གཏེར་གྱི་རང་
འགྲེལ་》གྱི་ཤོག་ངོས་213དང་220. 310, 23, 219ན་གསལ་ མི་རིགས་དཔེ་སྐྲུན་ཁང་
ནས་ 1989ལོའི་ཟླ་3པར་བསྐྲུན་
[27][35][36]མཁས་གྲུབ་རྗེས་མཛད་པའི་《ཚད་མ་སྡེ་བདུན་ཡིད་ཀྱི་མུན་སེལ་》གྱི་
ཤོག་ངོས་08དང་117ན་གསལ། མི་རིགས་དཔེ་སྐྲུན་ཁང་ནས་1984ལོའི་ཟླ་0པར་བསྐྲུན།
[30]《སྐལ་བཟང་དཔེ་ཚོགས་གནའ་རྩོམ་སྤྱི་དེབ་ལྔ་པ་》ཡི་ཤོག་ངོས་403ན་གསལ།
ཀན་སུའུ་མི་རིགས་དཔེ་སྐྲུན་ཁང་ནས་1999ལོའི་ཟླ་5 པར་བསྐྲུན།
[31]རྗེ་ཙོང་ཁ་པས་མཛད་པའི་《ལེགས་བཤད་གསེར་ཕྲེང་》གི་ཤོག་ངོས་1213ན་
གསལ། མཚོ་སྔོན་མི་རིགས་དཔེ་སྐྲུན་ཁང་ནས་1986ལོའི་ཟླ་12པར་བསྐྲུན།
[33]བཅོམ་ལྡན་རིགས་རལ་གྱིས་མཛད་པའི་《ཚད་མ་སྡེ་བདུན་རྒྱན་གྱི་མེ་ཏོག་》
གི་ཤོག་ངོས་15ན་གསལ། ཀྲུང་གོའི་བོད་རིག་པ་དཔེ་སྐྲུན་ཁང་ནས་1991ལོའི་ཟླ་10པར་
བསྐྲུན།
[34]འཇུ་མི་ཕམ་གྱིས་མཛད་པའི་《ཚད་མ་རྣམ་འགྲེལ་གྱི་གཞུང་གསལ་པོར་
བཤད་པ་ལེགས་བཤད་སྣང་བའི་གཏེར་》གྱི་ཤོག་ངོས་37ན་གསལ། ཀྲུང་གོའི་བོད་རིག་
པ་དཔེ་སྐྲུན་ཁོང་ནས་1984ལོའི་ཟླ་10པར་བསྐྲུན།
- 87 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
དྲུག་པ། སྐྱབས་གསུམ་གྱི་རྣམ་གཞག་སྐོར་བཤད་པ།
གླེང་གཞི།
སྐྱབས་གསུམ་གྱི་རྣམ་གཞག་འདི་ནི་སྤྱི་ལོའི་དུས་རབས་གསུམ་པའི་
སྐབས་རྗེ་བཙུན་བྱམས་པས་མཛད་པར་གྲགས་པའི་བྱམས་ཆོས་སྡེ་ལྔའི་
ནང་ཚན་《རྒྱུད་བླ་མ་》དང་《མདོ་སྡེའི་རྒྱན་》ལས་བྱུང་བ་ཞིག་རེད། རྒྱུ་
མཚན་ནི། རྒྱ་བོད་ཀྱི་སྔ་ཕྱིའི་མཁས་པ་སུ་ཡིན་རུང་དེས་སྐྱབས་གསུམ་གྱི་
རྣམ་གཞག་འཆད་སྐབས་རྒྱུད་བླ་མ་དང་མདོ་སྡེའི་རྒྱུན་ཁུངས་སུ་དྲངས་
ནས་དེ་ལས་ཇི་ལྟར་གསུངས་པ་བཞིན་བཤད་པ་མ་གཏོགས་གཞུང་གཉིས་
དང་མི་མཐུན་པའི་བྱེ་བྲག་གི་དཔྱད་པ་ཅི་ཡང་མེད། ང་ཚོས་ནང་བསྟན་
གྱི་ལོ་རྒྱུས་ཀྱི་ངོས་ནས་བལྟས་ན། གདོད་མའི་ནང་བསྟན་དང་ཉན་ཐོས་
སྡེ་བའི་དུས་སྐབས་སུ་བཞེད་པའི་སྐྱབས་ཡུལ་དཀོན་མཆོག་གསུམ་དང་
དེར་ཇི་ལྟར་སྐྱབས་སུ་འགྲོ་ཚུལ་དང་། ཐེག་ཆེན་དུས་སྐབས་སུ་བཞེད་པའི་
སྐྱབས་ཡུལ་དཀོན་མཆོག་གསུམ་དང་དེར་སྐྱབས་སུ་འགྲོ་ཚུལ། བོད་བརྒྱུད་
ནང་བསྟན་ལས་བསྟན་པའི་སྐྱབས་སུ་འགྲོ་ཚུལ་གྱི་རྣམ་གཞག་སྟེ་གཙོ་བོ་
རིགས་གསུམ་དུ་བསྡུས་ནས་བཤད་ན་འོས། གདོད་མའི་ནང་བསྟན་དང་
ཉན་ཐོས་སྡེ་བའི་དུས་སྐབས་སུ་སྐྱབས་ཡུལ་དཀོན་མཆོག་གསུམ་སོགས་ཀྱི་
གོ་དོན་གཞུང་ལུགས་སྟེང་སྡོམ་ཚིག་བཀོད་མེད་ཕྱིར་སྐབས་དེའི་སྐྱབས་
-88 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
ཡུལ་དཀོན་མཆོག་གསུམ་སོགས་ཀྱི་ངོས་འཛིན་ནི་སངས་རྒྱས་ནས་བརྒྱུད་
པའི་མན་ངག་དང་མདོ་སྡེ་ལས་ཇི་སྐད་གསུངས་པ་བཞིན་དང་། ཐེག་ཆེན་
དུས་སྐབས་ཀྱི་སྐྱབས་ཡུལ་ནི་སྔོན་གྱི་བཤད་སྲོལ་དང་ཐེག་ཆེན་གྱི་ཆོས་ལས་
ཇི་སྐད་གསུངས་པ་གཉིས་མཉམ་དུ་སྦྲེལ་ནས་གོ་དོན་ཟབ་ཅིང་རྣམ་གྲངས་
རྒྱ་ཆེ་བའི་སྒོ་ནས་གཏན་ལ་ཕབ་ཡོད་པ་ཞིག་ཡིན་ནོ། །
གཅིག གདོད་མའི་ནང་བསྟན་དང་ཉན་ཐོས་སྡེ་བའི་དུས་སྐབས།
གདོད་མའི་ནང་བསྟན་ནི་ཕལ་ཆེར་སྤྱི་ལོའི་སྔོན་གྱི་དུས་རབས་དྲུག་
པ་ནས་སྤྱི་ལོའི་སྔོན་གྱི་དུས་རབས་བཞི་པའི་བར་གྱི་ནང་བསྟན་ལ་གོ་ཞིང་།
སྐབས་དེར་སྟོན་པས་གནང་བའི་ཕྱག་ལེན་མ་ཉམས་པར་ཡོད་པས་འདུལ་
ཁྲིམས་དང་གཞུང་དོན་གང་གི་ཐད་ནས་ཀྱང་མི་མཐུན་པ་མེད་པས་གཅིག་
གྱུར་གྱི་ཁྱད་ཆོས་ལྡན། ཉན་ཐོས་སྡེ་བའི་དུས་སྐབས་ཀྱི་ནང་བསྟན་ནི་
སྤྱི་ལོའི་སྔོན་གྱི་དུས་རབས་བཞི་པ་ནས་སྤྱི་ལོའི་དུས་རབས་དང་པོའི་བར་
གྱི་ནང་བསྟན་ལ་གོ་ཞིང་། དུས་སྐབས་དེར་འདུལ་ཁྲིམས་དང་གཞུང་དོན་
གང་གི་ཐད་ནས་ཕན་ཚུན་མི་མཐུན་པའི་རྩོད་པ་བྱུང་ཞིང་ཉན་ཐོས་རྩ་
བའི་སྡེ་གཉིས་དང་གྱེས་པ་བཅོ་བརྒྱད་སོགས་བྱུང་། ཡིན་ནའང་དུས་སྐབས་
དེ་གཉིས་སུ་འཕེལ་རྒྱས་ཕྱིན་པའི་ནང་བསྟན་ནི་ཐེག་དམན་གྱི་ཁོངས་སུ་
གཏོགས་པས་སྐྱབས་ཡུལ་སོགས་ཀྱི་ཐད་ནས་གཅིག་གྱུར་ཡིན། དེ་བས་དུས་
སྐབས་དེ་གཉིས་སུ་སངས་རྒྱས་དཀོན་མཆོག་ནི་ཉོན་མོངས་ཅན་དང་ཉོན་
མོངས་ཅན་མ་ཡིན་པའི་སྒྲིབ་པ་གཉིས་ཟད་པར་སྤངས་པའི་གང་ཟག་ཞིག་
- 89 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ལ་གོ་དགོས་ཤིང་དུས་སྐབས་དེར་སྤྱིར་སྟོང་ཉིད་དང་། ཆོས་ཀྱི་བདག་མེད།
ཤེས་སྒྲིབ་སོགས་ཁས་མི་ལེན་པས་ཐེག་ཆེན་དུས་སྐབས་སུ་བཞེད་པའི་
སངས་རྒྱས་དཀོན་མཆོག་གི་གོ་དོན་དང་མི་འདྲ། རྣམ་གྲངས་ཀྱི་ཐད་ནས་
ཐེག་ཆེན་ལྟར་སྐུ་གསུམ་གྱི་རྣམ་གཞག་སོགས་བཤད་དུ་མེད་ལ། སྐྱབས་
སུ་འགྲོ་ཚུལ་གྱི་དབང་དུ་བཏང་ན་སངས་རྒྱས་ནི་གོང་དུ་བཤད་པའི་སྒྲིབ་
གཉིས་ཟད་པར་སྤངས་པའི་གང་ཟག་ཏུ་བཞེད་པས། རྗེས་འཇུག་སློབ་མ་
རྣམས་ཀྱིས་ཁོང་གིས་སྡུག་བསྔལ་གྱི་རྒྱུ་ཇི་ལྟར་སྤོང་ཚུལ་གྱི་ཐབས་བསྟན་
པར་འཁྲུལ་བ་ཅུང་ཙམ་ཡང་མེད་པར་འདུ་ཤེས་པའི་སྒོ་ནས་སངས་རྒྱས་
ལ་སྐྱབས་སུ་འགྲོ་དགོས་པ་རེད། རྒྱུའི་དབང་དུ་བཏང་ན། རང་ཉིད་འཁོར་
བ་སྤྱི་དང་བྱེ་བྲག་གི་སྡུག་བསྔལ་ལ་འཇིགས་ཤིང་སྐྲག་པ། དེ་ལས་སྐྱོབ་པའི་
ནུས་པ་དཀོན་མཆོག་གསུམ་ལ་ཡོད་པའི་ཡིད་ཆེས་ཀྱི་དད་པ་དེ་འཇོག
དད་པ་འདི་ལྟ་བུ་ཞིག་རང་རྒྱུད་ལ་ནམ་སྐྱེས་པ་ནས་བཟུང་རང་ཉིད་ནང་
བ་སངས་རྒྱས་པར་འཇོག་ལ། ཕྱིས་སུ་ཕྱི་ནང་གི་ཁྱད་པར་འཇོག་བྱེད་དུའང་
བཤད་མ་ཐག་པའི་རྒྱུ་འདི་འཇོག་པ་ཡིན་ནོ། ། །
ཆོས་དཀོན་མཆོག་ལ་སྟོན་པའི་གསུང་རབ་དང་ལམ་བདེན་དག་
འཇོག་པ་ཡིན་ལ། ཉོན་མོངས་བརྒྱད་ཁྲི་བཞི་སྟོང་གི་གཉེན་པོར་གསུངས་
པའི་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་དང་། ཆོས་ཕུང་དེ་དག་ཉམས་སུ་
བླངས་པ་ལས་ཐོབ་པའི་གང་ཟག་གི་བདག་མེད་མངོན་སུམ་དུ་རྟོགས་པའི་
མཁྱེན་པ་ལྟ་བུ་ནི་སྐབས་དེའི་ཆོས་དཀོན་མཆོག་གི་མཚན་གཞི་ཡིན་ནོ། །
དགེ་འདུན་དཀོན་མཆོག་ནི་གང་ཟག་གི་བདག་མེད་མངོན་སུམ་དུ་
རྟོགས་པའི་ལྟ་བ་རང་རྒྱུད་ལ་ནམ་སྐྱེས་པ་ནས་འཇོག་དགོས་ཤིང༌། དགེ་
འདུན་ལ་སོ་སྐྱེས་དགེ་འདུན་དང་འཕགས་པའི་དགེ་འདུན་གཉིས་ཡོད་པ་
- 90



ས་བཅད་དང་པོ། གཞུང་དོན་དཀའ་གནད་ཞིབ་འཇུག
ལས་ཕྱི་མ་དགེ་འདུན་དཀོན་མཆོག་དངོས་ཡིན་པ་དང་། དེ་གཉིས་ཀྱི་ཁྱད་
པར་ཡང་གང་ཟག་གི་བདག་མེད་དངོས་སུ་རྟོགས་མིན་གྱིས་འབྱེད། སྟོན་
པས་དུས་དང་པོར་བདེན་བཞིའི་ཆོས་འཁོར་བསྐོར་དུས་ལྔ་སྡེའི་རྒྱུད་ལ་
གང་ཟག་གི་བདག་མེད་མངོན་སུམ་དུ་རྟོགས་པའི་བློ་སྐྱེས་པ་ནས་བཟུང་
འཇིག་རྟེན་འདིར་དངོས་སུ་དགེ་འདུན་དཀོན་མཆོག་བྱུང་བར་གསུངས།
སོ་སྐྱེས་དགེ་འདུན་བཞི་འཕགས་པའི་དགེ་འདུན་གཅིག་གི་ཚབ་ཏུ་རུང་
བའི་སྲོལ་རྒྱུན་ད་ལྟའི་བར་དར་འདུག་གོ །དེས་ན་ལྔ་སྡེ་བཟང་བོ་དང་དགྲ་
བཅོམ་པ་རྣམས་ནི་དགེ་འདུན་དཀོན་མཆོག་གི་མཚན་གཞི་ཡིན། རྣམ་
གྲངས་ཐད་ངོ་བོ་མི་འདྲ་བའི་རིགས་གཞན་མེད་ཅིང༌། སྐྱབས་སུ་འགྲོ་ཚུལ་
གྱི་དབང་དུ་བཏང་ན། དགེ་འདུན་དཀོན་མཆོག་ནི་ཐར་བ་སྒྲུབ་པའི་གྲོགས་
བཟང་ཡིན་པའི་འདུ་ཤེས་སྒོས་སྐྱབས་སུ་འགྲོ་དགོས་པ་ཡིན་ནོ། །
གཉིས། ཐེག་ཆེན་གྱི་དུས་སྐབས།
ཐེག་ཆེན་དུས་སྐབས་ཀྱི་ནང་བསྟན་ནི་སྤྱི་ལོའི་དུས་རབས་དང་པོ་
ནས་སྤྱི་ལོའི་དུས་རབས་བཅུ་གསུམ་བར་གྱི་ནང་བསྟན་ལ་ཟེར། དུས་སྐབས་
དེའི་ནང་གཙོ་བོ་ཐེག་ཆེན་གྱི་ཆོས་འཕེལ་རྒྱས་སུ་ཕྱིན་པ་དང་། ཁྱད་པར་
དུ་སྤྱི་ལོའི་དུས་རབས་གསུམ་པའི་དུས་འཕགས་པ་ཀླུ་སྒྲུབ་ཀྱིས་དབུ་མ་
རིགས་ཚོགས་དྲུག་དང་། རྗེ་བཙུན་བྱམས་པས་བྱམས་ཆོས་སྡེ་ལྔ། འཕགས་
པ་ཐོགས་མེད་ཀྱིས་ས་སྡེ་ལྔ་དང་སྡོམ་རྣམ་གཉིས་མཛད་པ་ལ་བརྟེན་ཐེག་
པ་ཆེན་པོའི་ཆོས་དེ་དར་རྒྱས་ཆེན་པོ་བྱུང༌། སྤྱིར་གདོད་མའི་ནང་བསྟན་
- 9
-



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
དང་ཉན་ཐོས་སྡེ་བའི་དུས་སྐབས་སུ་ཐེག་ཆེན་གྱི་ཆོས་ཉམས་སུ་ལེན་མཁན་
དབང་རྣོན་རེ་གཉིས་ཡོད་སྲིད་མོད་ཐེག་དམན་ལྟར་དར་རྒྱས་སུ་མ་ཕྱིན་
པ་ནང་བསྟན་བྱུང་འཕེལ་གྱི་ལོ་རྒྱུས་དག་ལས་གསལ་བོར་མཐོང་ཐུབ། ཐེག་
ཆེན་འཕེལ་རྒྱས་སུ་འགྲོ་བའི་གོ་རིམ་ཁྲོད་ཐེག་དམན་གྱི་ཆོས་ནི་ཐེག་ཆེན་
གྱི་ཆོས་ཀྱི་རྨང་གཞི་ཡིན་པར་བསྟན་འདུག་པར་མ་ཟད། ཐེག་ཆེན་དང་
ཐེག་དམན་གྱི་ཁྱད་པར་གསལ་བོར་ཕྱེས་ནས་མཐར་ཐུག་གི་ཆོས་ཐེག་ཆེན་
གྱི་ཆོས་ཡིན་པར་བསྒྲུབས་འདུག་གོ །དེ་ལྟ་བུའི་ནང་བསྟན་འཕེལ་རྒྱས་
ཀྱི་གནས་བབ་འོག་《རྒྱུད་བླ་མ་》དང་《མདོ་སྡེའི་རྒྱན་》གཉིས་སུ་སྔར་
གྱི་སྐྱབས་གསུམ་གྱི་རྨང་གཞིའི་སྟེང་ཐེག་ཆེན་གྱི་སྐྱབས་གསུམ་མཆོག་ཏུ་
བསྟན་འདུག་གོ །
དེས་ན་འདིར་ཐེག་ཆེན་གྱིས་བཞེད་པའི་སངས་རྒྱས་དཀོན་མཆོག་དེ་
ཇི་ལྟ་བུ་ཞིག་ལ་ངོས་འཛིན་ཞེ་ན། 《རྒྱུད་བླ་མ་》ལས། “འདུས་མ་བྱས་ཤིང་
ལྷུན་གྱིས་གྲུབ། །གཞན་གྱི་རྐྱེན་གྱིས་རྟོགས་མིན་པ། །མཁྱེན་དང་བརྩེ་དང་
ནུས་པར་ལྡན། །དོན་གཉིས་ལྡན་པའི་སངས་རྒྱས་ཉིད། །”ཅེས་གསུངས་པ་
ལྟར་འདུས་མ་བྱས་ལ་སོགས་པའི་ཡོན་ཏན་བརྒྱད་དང་ལྡན་པའི་མཐར་
ཐུག་གི་སྐྱབས་གནས་ཤིག་ལ་གསུངས། །
དབྱེ་ན། ཀུན་རྫོབ་པའི་སངས་རྒྱས་དཀོན་མཆོག་དང༌། དོན་དམ་པའི་
སངས་རྒྱས་དཀོན་མཆོག་གཉིས་དབྱེ་གཞི་བྱས་པའི་བྱེ་བྲག་གི་དབྱེ་བ་མང་
མོད། ཡིན་ནའང་ཐམས་ཅད་སངས་རྒྱས་གཅིག་གི་སྐུ་གསུང་ཐུགས་ཀྱི་ཡོན་
ཏན་གྱི་ཆ་ལ་ལྟོས་ནས་བཞག་འདུག །ཀུན་རྫོབ་དང་དོན་དམ་པའི་སངས་
རྒྱས་དཀོན་མཆོག་གི་ཁྱད་པར་ནི། གདུལ་བྱར་ལྟོས་ནས་བཞག་པ་ཡིན་ཏེ།
གདུལ་བྱའི་དབང་ཤེས་ལ་སྣང་ཐུབ་པའི་སངས་རྒྱས་ཀྱི་སྐུ་ནི་ཀུན་རྫོབ་པའི་
- j2 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
སངས་རྒྱས་དཀོན་མཆོག་དང་། འདི་དང་གཟུགས་སྐུ་གཉིས་དོན་གཅིག །
གདུལ་བྱའི་དབང་ཤེས་ལ་སྣང་མི་ཐུབ་པའི་སངས་རྒྱས་རང་རྒྱུད་ཀྱི་འགོག་
ལམ་གྱི་ཡོན་ཏན་ནི་དོན་དམ་པའི་སངས་རྒྱས་དཀོན་མཆོག་དང་། འདི་
དང་ཆོས་སྐུ་གཉིས་དོན་གཅིག ཞིབ་ཏུ་གཤམ་གྱི་དབྱེ་བར་གཟིགས།
1.སངས་རྒྱས་དཀོན་མཆོག
<1> གཟུགས་སྐུ(ཀུན་རྫོབ)
(1)ལོངས་སྐུ། (ངེས་པ་ལྔ་དང་ལྡན་པའི་སངས་རྒྱས་ཀྱི་སྐུ་ལ་གོ་དགོས།)
(2)སྤྲུལ་སྐུ།
(2.1)བཟོ་བོ་སྤྲུལ་སྐུ། །
(2.2)བྱང་ཆེན་སྤྲུལ་སྐུ།
(2.3)མཆོག་གི་སྤྲུལ་སྐུ།
<2> ཆོས་སྐུ། (དོན་དན།)
(1)རང་བཞིན་རྣམ་དག་གི་ཆར་གྱུར་པ།
(2)གློ་བུར་རྣམ་དག་གི་ཆར་གྱུར་པ།
ཆོས་དཀོན་མཆོག་ནི་《རྒྱུད་བླ་མ་》ལས། “བསམ་མེད་གཉིས་མེད་
རྟོག་མེད་པ། །དག་གསལ་གཉེན་པོའི་ཕྱོགས་ཉིད་ཀྱིས། །གང་ཞིག་གང་གིས་
ཆགས་བྲལ་བ། །བདེན་གཉིས་མཚན་ཉིད་ཅན་དེ་ཆོས། །”ཞེས་གསུངས་པ་
ལྟར་རྟོག་གེ་པའི་བློས་ཇི་ལྟ་བ་བཞིན་བསམ་དུ་མེད་པ་ལ་སོགས་པའི་ཡོན་
ཏན་བརྒྱད་པོ་གང་རུང་དང་ལྡན་པའི་འཕགས་རྒྱུད་ཀྱི་རྣམ་བྱང་བདེན་
པ་ཞིག་ལ་གསུངས་པ་དང༌། ཆོས་དཀོན་མཆོག་ཡིན་ན་འཕགས་རྒྱུད་ཀྱི་
ལམ་བདེན་དང་འགོག་བདེན་གང་རུང་དུ་ངེས་པར་བསྟན་འདུག རྗེས་
ཀྱི་འགྲེལ་མཛད་རྣམས་ཀྱིས་ཆོས་དཀོན་མཆོག་ལ་སྒྲས་བརྗོད་རིགས་ཀྱི་
- 93 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
སྒོ་ནས་ཀུན་རྫོབ་པའི་ཆོས་དཀོན་མཆོག་དང་དོན་དམ་པའི་ཆོས་དཀོན་
མཆོག་གཉིས་སུ་དབྱེ་ནས་སྔ་མའི་མཚན་གཞིར་སྡེ་སྣོད་གསུམ་དང་ཡང་
ན་གསུང་རབ་ཡན་ལག་བཅུ་གཉིས་བཞག་སྟེ་འགོག་ལམ་གང་རུང་བརྗོད་
བྱར་བྱས་པའི་བསྟན་བཅོས་དག་འཇོག་པར་བྱེད། ཕྱི་མའི་མཚན་གཞིར་
ལམ་བདེན་དང་འགོག་བདེན་གཉིས་འཇོག་པར་བྱེད་དོ། ཞིབ་ཏུ་གཤམ་གྱི་
དབྱེ་བར་གཟིགས།
2.ཆོས་དཀོན་མཆོག །
<1> ཀུན་རྫོབ་པའི་ཆོས་དཀོན་མཆོག (འདི་ནི་ཕྱི་རོལ་ཡུལ་དུ་ཡོད་
པའི་བརྗོད་བྱེད་ཀྱི་སྒྲ་ལ་ཀུན་རྫོབ་ཅེས་བརྗོད་པ་ཡིན་མདོར་ན། འགོག་
ལམ་གང་རུང་བརྗོད་བྱར་བྱས་པའི་བཀའ་དང་བསྟན་བཅོས་ཐམས་ཅད་
ནི་ཀུན་རྫོབ་པའི་ཆོས་དཀོན་མཆོག་ཡིན་ནོ།
(1)མདོ་སྡེའི་སྡེ་སྣོད།
(2)འདུལ་པའི་སྡེ་སྣོད་
(3)མངོན་པའི་སྡེ་སྣོད།
<2>དོན་དམ་པའི་ཆོས་དཀོན་མཆོག (འདི་ནི་རང་གི་རྒྱུད་སྟེང་ན་
ཡོད་པའི་འགོག་ལམ་གང་རུང་ཡིན་པས་དོན་དམ་ཞེས་བརྗོད་པ་ཡིན)
(1)འགོག་བདེན། །
(2)ལམ་བདེན།
དགེ་འདུན་དཀོན་མཆོག་ནི། 《རྒྱུད་བླ་མ་》ལས། “ཇི་ལྟ་ཇི་སྙེད་ནང་
གི་ནི༔ །ཡེ་ཤེས་གཟིགས་པ་དག་པའི་ཕྱིར། །བློ་ལྡན་ཕྱིར་མི་ལྡོག་པའི་ཚོགས། །བླ་
མེད་ཡོན་ཏན་དང་ལྡན་ཉིད། །”ཅེས་གསུངས་པ་ལྟར་ཇི་ལྟ་བ་རིག་པའི་
ཡོན་ཏན་སོགས་རིག་གྲོལ་གྱི་ཡོན་ཏན་བརྒྱད་པོ་གང་རུང་དང་ལྡན་པའི་
- 94



ས་བཅད་དང་པོ་ གཞུང་དོན་དཀའ་གནད་ཞིབ་འཇུག
འཕགས་པའི་གང་ཟག་ཅིག་ལ་བཤད་པ་དང་། འདི་ལའང་སྒྲས་བརྗོད་
རིགས་ཀྱི་སྒོ་ནས་ཀུན་རྫོབ་དང་དོན་དམ་གཉིས་སུ་དབྱེ། ཀུན་རྫོབ་པའི་
དགེ་འདུན་དཀོན་མཆོག་ལ་འཕགས་པའི་གང་ཟག་རྣམས་འཇོག་པ་དང་
དོན་དམ་པའི་དགེ་འདུན་དཀོན་མཆོག་ལ་འགོག་བདེན་དང་ལམ་བདེན་
གཉིས་འཇོག དེས་ན་དོན་དམ་པའི་ཆོས་དཀོན་མཆོག་དང་དོན་དམ་
པའི་དགེ་འདུན་དཀོན་མཆོག་གཉིས་གཅིག་ཏུ་གྱུར་འདུག ཞིབ་ཏུ་གཤམ་
གྱི་དབྱེ་བར་གཟིགས། །
3.དགེ་འདུན་དཀོན་མཆོག་
<1> ཀུན་རྫོབ་པའི་དགེ་འདུན་དཀོན་མཆོག
<2> དོན་དམ་པའི་དགེ་འདུན་དཀོན་མཆོག་
མཚམས་འདིར་དོན་དམ་དང་ཀུན་རྫོབ་ཀྱི་སྐྱབས་ཀྱི་ཁྱད་པར་མདོ་
ཙམ་ཞུ་ན། དེ་ཡང་ལྟོས་ས་ལྟོས་འཇོག་གིས་བཤད་རྒྱུ་མ་གཏོགས་སྐྱབས་
གསུམ་ལ་ཁྱབ་པའི་མཚན་ཉིད་ཅིག་འཇོག་དཀའ་སྟེ། སངས་རྒྱས་དཀོན་
མཆོག་གི་སྐབས་སུ་ཀུན་རྫོབ་ཀྱི་ཤེས་པ་སྟེ་སེམས་ཅན་གྱི་རྟོག་ངོར་སྣང་
ཐུབ་མིན་གྱིས་བཞག་པ་དང་། ཆོས་དཀོན་མཆོག་གི་སྐབས་སུ་རང་རྒྱུད་ལ་
འཐོབ་བྱའི་ཡོན་ཏན་ཡིན་མིན་གྱིས་བཞག་པ་ཡིན་ཏེ། འགོག་ལམ་གཉིས་ནི་
རང་རྒྱུད་ལ་ཐོབ་བྱའི་འབྲས་བུ་ཡིན་པས་དོན་དམ་པའི་ཆོས་དཀོན་མཆོག་
དང་། འགོག་ལམ་གཉིས་བརྗོད་བྱར་བྱས་པའི་གསུང་རབ་ཡན་ལག་
བཅུ་གཉིས་ནི་ཀུན་རྫོབ་པའི་ཆོས་དཀོན་མཆོག་དང་། ཀུན་རྫོབ་པའི་ཆོས་
དཀོན་མཆོག་ཡིན་ན་དེའི་དོན་ཁོང་དུ་ཆུད་སླ། གཟིངས་ལྟར་སྤང་བྱར་
གསུངས་པ་ཡིན་ཏེ། 《མདོ་སྡེའི་རྒྱན་》ལས། “དོན་ཤེས་པས་ནི་ཆོས་རྣམས་
ཀུན། །གཟིངས་དང་འདྲ་བ་ཉིད་དུ་རིགས། །”ཞེས་གསུངས་པ་ལྟར་རོ། །དགེ་
- 95



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
འདུན་དཀོན་མཆོག་སྐབས་ཀྱི་ཀུན་རྫོབ་དང་དོན་དམ་གྱི་ཁྱད་པར་ནི་
སངས་རྒྱས་དཀོན་མཆོག་སྐབས་ཀྱི་དེ་དང་འདྲ། སྐབས་འགར་ཀུན་རྫོབ་
པའི་སྐྱབས་ནི་གནས་སྐབས་ཀྱི་སྐྱབས་དང་དོན་དམ་པའི་སྐྱབས་ནི་མཐར་
ཐུག་གི་སྐྱབས་ལ་གོ་དགོས་པའང་ཡོད་དོ། །
གནས་སྐབས་དང་མཐར་ཐུག་གི་སྐྱབས་ཀྱི་ཁྱད་པར་ནི། ལམ་གྱི་
བགྲོད་པ་མཐར་ཕྱིན་མ་ཕྱིན་གྱིས་འབྱེད་དེ། གསུང་རབ་ཡན་ལག་བཅུ་
གཉིས་དང་ས་བཅུ་པ་ལ་གནས་པའི་བྱང་སེམས་མན་གྱི་འཕགས་པ་དང་
དེའི་རྒྱུད་ཀྱི་འགོག་ལམ་དག་གནས་སྐབས་ཀྱི་སྐྱབས་དང༌། སངས་རྒྱས་ཉག་
གཅིག་མཐར་ཐུག་གི་སྐྱབས་ཡིན་ཏེ། 《རྒྱུད་བླ་མ་》ལས། “དམ་པའི་དོན་དུ་
འགྲོ་བ་ཡི། །སྐྱབས་ནི་སངས་རྒྱས་ཉག་གཅིག་ཡིན། །” ཞེས་གསུངས་པ་
ལྟར་རོ། །འོ་ན་ཆོས་དང་དགེ་འདུན་དཀོན་མཆོག་ཏུ་གྱུར་པའི་མཐར་ཐུག་གི་
སྐྱབས་མེད་དམ་ཞེ་ན། ཡོད་པར་འདོད་དེ།《རྒྱུད་བླ་མ་》ལས།“ཐུབ་པ་ཆོས་
ཀྱི་སྐུ་ཅན་ཕྱིར། །ཚོགས་ཀྱང་དེ་ཡི་མཐར་ཐུག་ཕྱིར། །ཞེས་གསུངས་པ་ལྟར་
མཐར་ཐུག་གི་ཆོས་དང་དགེ་འདུན་དཀོན་མཆོག་ཀྱང་ཡོད་པར་བཞེད་དེ།
སངས་རྒྱས་འཕགས་པའི་རྒྱུད་ཀྱི་ཡིད་ཀྱི་རྣམ་པར་ཤེས་པ་སྐྱབས་གསུམ་གྱི་
བདག་ཉིད་དུ་ཁས་ལེན་ནོ། །
རྒྱུའི་སྐྱབས་དང་འབྲས་སྐྱབས་ཀྱི་ཁྱད་པར་ནི། སྐྱབས་སུ་འགྲོ་མཁན་
རང་ཉིད་ལ་ལྟོས་ནས་བཞག་པ་ཡིན་ཏེ། སྐྱབས་སུ་འགྲོ་བ་བོ་རང་ཉིད་ཀྱི་
མཐར་ཐུག་གི་འཐོབ་བྱའི་འབྲས་བུ་སྟེ་རང་ཉིད་སངས་རྒྱས་པའི་སངས་
རྒྱས་ཀྱི་སྐུ་ནི་འབྲས་སྐྱབས་དང་། རང་ཉིད་འཚང་རྒྱ་བར་གྲོགས་བྱེད་པའི་
སངས་རྒྱས་དང་། ཆོས། དགེ་འདུན་ནི་རྒྱུའི་སྐྱབས་ཡིན། མདོར་ན། རང་ཉིད་
ཀྱིས་ཚོགས་གཉིས་བསགས་པ་ལས་ཐོབ་པའི་སངས་རྒྱས་ནི་འབྲས་སྐྱབས་
- 96 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
དང་། འབྲས་སྐྱབས་ཡིན་ན་རང་རྒྱུད་ཀྱིས་བསྡུས་པས་ཁྱབ་ལ། གཞན་རྒྱུད་
ལ་གྲུབ་ཟིན་པའི་སངས་རྒྱས་དང་། ཆོས། དགེ་འདུན་ནི་རྒྱུའི་སྐྱབས་ཡིན་
པས་རྒྱུའི་སྐྱབས་ཡིན་ན་གཞན་རྒྱུད་ཀྱིས་བསྡུས་པས་ཁྱབ་བོ། །
ཐེག་ཆེན་གྱི་ཆོས་འཕེལ་རྒྱས་སུ་འགྲོ་བའི་གོ་རིམ་ཁྲོད་ཐེག་ཆེན་དང་
ཐེག་དམན་ལ་ཁྱད་པར་གསལ་བོ་བྱུང་ཞིང༌། དེ་དང་མཉམ་དུ་ཐེག་ཆེན་
དང་ཐེག་དམན་གྱི་སྐྱབས་འགྲོ (གདོད་མའི་ནང་བསྟན་དང་ཉན་ཐོས་སྡེ་
བའི་དུས་སྐབས་ཀྱི་སྐྱབས་འགྲོ)གཉིས་ལའང་ཁྱད་པར་ཆེན་པོ་བྱུང་འདུག་
སྟེ། 《མདོ་སྡེའི་རྒྱན་》ལས། “ཀུན་ཏུ་འགྲོ་དང་ཁས་ལེན་རྟོགས་དང་ཟིལ་
གནོན་པར། །དབྱེ་བའི་རང་བཞིན་དོན་རྣམ་བཞི་ཡི་ཁྱད་པར་གྱིས༔ །ཐེག་
པ་མཆོག་ཕྱིར་དཀོན་མཆོག་སྐྱབས་རབ་སོང་བ་གང་། །དེ་ནི་སྐྱབས་སུ་སོང་
བ་རྣམས་ཀྱི་མཆོག་ཅེས་བྱ། །”ཞེས་གསུངས་པ་ལྟར་ཐེག་ཆེན་གྱི་སྐྱབས་ནི་
དམིགས་པ་ཀུན་ཏུ་འགྲོ་བ་དང་། སྒྲུབ་པ་ཁས་ལེན་ཆེ་བ། རྟོགས་པའི་མཆོག་
ཐོབ་པ། ཉན་རང་ཟིལ་གྱིས་གནོན་པ་སོགས་ཁྱད་ཆོས་བཞིས་ཁྱད་པར་དུ་
འཕགས་པར་བསྟན་འདུག་གོ །
གསུམ། བོད་བརྒྱུད་ནང་བསྟན་ལས་བསྟན་པའི་སྐྱབས་འགྲོ།
དུས་རབས་བདུན་པ་ནས་བཟུང་བོད་དུ་ནང་བསྟན་དངོས་སུ་དར་
བ་དང༌། དུས་སྐབས་དེ་ནི་ནང་བསྟན་འཕེལ་རྒྱས་སུ་ཕྱིན་ནས་གསང་
སྔགས་འཕེལ་རྒྱས་སུ་འགྲོ་བའི་སྐབས་དང་ཁེལ་འདུག དེ་བས་བོད་བརྒྱུད་ནང་
བསྟན་ནི་གཙོ་བོ་ཐེག་ཆེན་གྱི་ཆོས་དང་ནང་སྒོས་སུ་གསང་སྔགས་ཀྱི་ཆོས་
- 97



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
ཤས་ཆེ་བ་རེད། གསང་སྔགས་ཀྱི་གཞུང་རྣམས་སུ་དབང་བསྐུར་གྱི་རྡོ་རྗེ་
སློབ་དཔོན་ནི་དུས་གསུམ་གྱི་སངས་རྒྱས་ཀུན་གྱི་ངོ་བོ་དང་སྐྱབས་གསུམ་
གྱི་བདག་ཉིད་ཡིན་པའི་གནས་ལུགས་མང་དུ་བསྒྲུབས་ཡོད། དེ་ལྟ་བུའི་
གནས་ཚུལ་འོག གྲུབ་ཆེན་ཏེ་ལོ་བའི་ཞལ་ནས་ཀྱང༌། “བླ་མ་མེད་པའི་གོང་
རོལ་ན། །སངས་རྒྱས་བྱ་བའི་མིང་ཡང་མེད། །བསྐལ་བ་སྟོང་གི་སངས་རྒྱས་
ཀྱང་། །བླ་མ་དག་ལ་བརྟེན་ནས་བྱུང༌། །”ཞེས་གསུངས་པའི་ཤུགས་རྐྱེན་འོག་
བོད་ཀྱི་གྲུབ་མཐའ་ཀུན་གྱིས་ཀྱང་རང་ཉིད་ཀྱི་ཆོས་འབྲེལ་དངོས་ཐོབ་ཀྱི་
དགེ་བའི་བཤེས་གཉེན་སྟེ་བླ་མ་ནི་སངས་རྒྱས་ཀུན་འདུས་ཀྱི་ངོ་བོ་ཡིན་
པའི་འདུ་ཤེས་ངེས་ཅན་ཞིག་ཆགས་འདུག དེ་བཞིན་རྗེ་ཙོང་ཁ་པ་ཆེན་
པོའི་ཞལ་ནས་ཀྱང་། “སློབ་མའི་རྒྱུད་ལ་ཡོན་ཏན་སྣ་གཅིག་སྐྱེ་བ་དང་སྐྱོན་
སྣ་གཅིག་འགྲིབ་པ་ཡན་ཆད་བདེ་ལེགས་ཐམས་ཅད་ཀྱི་འབྱུང་གནས་ནི་
དམ་པའི་བཤེས་ཡིན་པས་་་ཞེས་དང༌། པོ་ཏོ་བའི་གསུང་སྒྲོས་དོལ་བོ་བས་
བསྒྲིགས་པ་ལས་ཀྱང༌། “མན་ངག་ཐམས་ཅད་བསྡུས་པའི་མགོ་ནི། །བཤེས་
གཉེན་དམ་པ་མི་བཏང་བ་ཡིན་”ཞེས་དང༌། པཎ་ཆེན་བློ་བཟང་ཆོས་རྒྱུན་
གྱིས་མཛད་པའི་བླ་མ་མཆོད་པའི་ཆོ་ག་ལས་ཀྱང༌། “ཁྱོད་ནི་བླ་མ་ཁྱོད་
ནི་ཡི་དམ་ཁྱོད་ནི་མཁའ་འགྲོ་ཆོས་སྐྱོང་སྟེ། །དེང་ནས་བཟུང་སྟེ་བྱང་ཆུབ་
བར་དུ་ཁྱོད་མིན་སྐྱབས་གཞན་མི་འཚོལ་བས། །”ཞེས་སོགས་ཀྱིས་དགེ་
བའི་བཤེས་གཉེན་ཏེ་བླ་མ་ནི་སངས་རྒྱས་ཀུན་གྱི་ངོ་བོ་དང༌། བདེ་ལེགས་
ཐམས་ཅད་ཀྱི་རྩ་བ། ཐ་ན་ཡི་དམ་དང་། ཆོས་སྐྱོང་། མཁའ་འགྲོ་སོགས་ཀྱི་
ངོ་བོ་ཡིན་པར་གསུངས་པའི་བསམ་བློའི་རྨང་གཞིའི་སྟེང་བོད་དུ་བླ་མ་ནི་
སངས་རྒྱས་ལས་ཀྱང་དཀོན་པའི་འདུ་ཤེས་གསར་བ་ཞིག་ཆགས་པར་གྱུར།
དེ་བས། བོད་བརྒྱུད་ནང་བསྟན་ཁྲོད་ཀྱི་སྐྱབས་འགྲོའི་སྐབས་ཐོག་མར་བླ་མ་
98



ས་བཅད་དང་པོ། གཞུང་དོན་དཀའ་གནད་ཞིབ་འཇུག་
ལ་སྐྱབས་སུ་འགྲོ་བ་དང་། དེ་ནས་རིམ་བཞིན་སངས་རྒྱས་དང་། ཆོས། དགེ་
འདུན་ལ་སྐྱབས་སུ་འགྲོ་བའི་ལམ་སྲོལ་གསར་བ་འདི་བྱུང་། ལམ་སྲོལ་འདི་
ནི་བོད་མ་གཏོགས་གཞན་གྱི་ནང་བསྟན་ཁྲོད་མེད་པར་སྣང་ངོ། ། །
ནང་བསྟན་འཕེལ་རྒྱས་ཀྱི་གོ་རིམ་ཁྲོད་ཇོ་བོ་ཆེན་པོས་མདོ་དང་སྔགས་
ཀྱི་ལམ་གྱི་རིམ་པ་གསལ་བར་སྟོན་པའི་《བྱང་ཆུབ་ལམ་གྱི་སྒྲོན་མ་》མཛད་
པ་དང༌། འདིའི་རྨང་གཞིའི་སྟེང་རྗེ་ཙོང་ཁ་པ་ཆེན་པོས་《ལམ་རིམ་ཆེན་
མོ་》མཛད་དེ་སྐྱེས་བུ་གསུམ་གྱི་ལམ་གྱི་རིམ་པ་རྣམས་གསལ་བར་གཏན་
ལ་ཕབ། དེའི་ཕྱིར་བོད་བརྒྱུད་ནང་བསྟན་ཁྲོད་སྐྱེས་བུ་གསུམ་གྱི་སྐྱབས་སུ་
འགྲོ་ཚུལ་ལའང་ཁྱད་པར་ཕྱེས་འདུག་སྟེ། རང་ཉིད་ངན་འགྲོའི་སྡུག་བསྔལ་ཙམ་
ལས་ཐར་ཕྱིར་སྐྱབས་སུ་འགྲོ་བ་ནི་སྐྱེས་བུ་ཆུང་ངུའི་སྐྱབས་འགྲོ་དང་། རང་ཉིད་
འཁོར་བའི་སྡུག་བསྔལ་ལས་ཐར་ཕྱིར་སྐྱབས་སུ་འགྲོ་བ་ནི་སྐྱེས་བུ་འབྲིང་
གི་སྐྱབས་འགྲོ་དང་། སེམས་ཅན་གཞན་འཁོར་བའི་སྡུག་བསྔལ་ལས་ཐར་
ཕྱིར་སྐྱབས་སུ་འགྲོ་བ་ནི་སྐྱེས་བུ་ཆེན་པོའི་སྐྱབས་འགྲོ་ཡིན་པར་གསུངས་
སོ། །ཐེག་པ་ཆེ་ཆུང་གི་དབང་དུ་བཏང་ན། སྔ་མ་གཉིས་ནི་ཐེག་དམན་
གྱི་སྐྱབས་འགྲོ། ཕྱི་མ་ནི་ཐེག་ཆེན་གྱི་སྐྱབས་འགྲོ་ཡིན། རྒྱུའི་དབང་དུ་
བཏང་ན་ཐེག་དམན་གྱི་སྐྱབས་འགྲོ་ནི་རགས་པ་བརྡ་ལས་ལེན་དགོས་པ་
དང་། ཐེག་ཆེན་གྱི་སྐྱབས་འགྲོ་ནི་ཕྲ་བ་ཆོས་ཉིད་ཀྱིས་ཐོབ་པའང་ཡོད་པར་
གསུངས་སོ། །
དཔྱད་རྩོམ་འདི་ནི་2001ལོར་ “མཚོ་སྔོན་མི་རིགས་དགེ་ཐོན་སློབ་ཆེན་རིག་གཞུང་དུས་
དེབ་ དང་པོའི་སྟེང་བཀོད།
- 99 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བདུན་པ། བཀའ་བསྟན་ལས་བསྟན་པའི་སེམས་བསྐྱེད་དང་
ཀུན་རྫོབ་དང་དོན་དམ་སེམས་བསྐྱེད་ཀྱི་ཁྱད་པར།
གཅིག བཀའ་བསྟན་ལས་བསྟན་པའི་སེམས་བསྐྱེད།
སྤྱིར་བྱང་ཆུབ་ཀྱི་སེམས་ནི་ཐེག་པ་ཆེན་པོའི་ལམ་གྱི་འཇུག་སྒོ་དང་། ད་
ལྟའི་མི་གཙང་པའི་ལུས་འདི་རིན་ཐང་གཞལ་དུ་མེད་པའི་སངས་རྒྱས་ཀྱི་
སྐུའི་ངོ་བོར་བསྒྱུར་བྱེད་ཀྱི་གསེར་འགྱུར་གྱི་རྩི་ལྟ་བུ་ཡིན་པས་ན། བཀའ་
དང་བསྟན་བཅོས་ལས་རྒྱ་ཆེར་གསུངས་ཡོད་པ་འདིར་དཔེ་མཚོན་ཙམ་
ཞིག་དྲངས་ན།
1.བཀའ་ལས་བསྟན་ཚུལ།
《ཉི་ཁྲི་》ལས། གླེང་གཞིའི་ལེའུ་རྫོགས་མ་ཐག་ཏུ། “དེ་ནས་བཅོམ་
ལྡན་འདས་ཀྱིས་ཚེ་དང་ལྡན་པ་ཤཱ་རིའི་བུ་ལ་བཀའ་བསྩལ་བ། ཤཱ་རིའི་བུ་
བྱང་ཆེན་ཆོས་ཐམས་ཅད་རྣམ་པ་ཐམས་ཅད་མངོན་པར་འཚང་རྒྱ་བར་
འཚལ་བས་ཤེར་ཕྱིན་ལ་བརྩོན་པར་བྱའོ། །"ཞེས་པའི་མདོ་ཚིག་འདིས་འཚང་
བར་རྒྱ་བར་འདོད་པ་སྟེ་བྱང་ཆུབ་ཀྱི་སེམས་ཀྱི་ངོ་བོ་བསྟན་པ་དང་། ཤཱ་
རིའི་བུ་གཞན་ཡང་། བྱང་ཆེན་ཕྱོགས་བཅུ་རེ་རེ་ནས་ཞིང་གང་གཱའི་ཀླུང་གི་
བྱེ་མ་སྙེད་ཀྱི་འཇུག་རྟེན་གྱི་ཁམས་ཀྱི་སེམས་ཅན་ཇི་སྙེད་པ་དེ་དག་ཐམས་
ཅད་སྐལ་བ་ཇི་ལྟ་བ་བཞིན་དུ་ཕུང་བོ་ལྷག་མ་མེད་པའི་མྱ་ངན་ལས་འདས་
་ 100 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
པའི་དབྱིངས་སུ་ཡོངས་སུ་མྱ་ངན་ལས་འདའ་བར་འདོད་པས་ཤེར་ཕྱིན་
ལ་བསླབ་པར་བྱའོ། །” ཞེས་པའི་མདོ་ཚིག་འདིས་བྱང་ཆུབ་ཀྱི་སེམས་ཀྱི་
དམིགས་ཡུལ་སྟེ་གཞན་དོན་དངོས་སུ་བསྟན།
《འཕགས་པ་ཆོས་བཅུ་པའི་མདོ་》ལས། “སེམས་ཅན་མགོན་མེད་
པ་དང༌། སྐྱབས་མེད་པ། གླིང་མེད་པ་དག་མཐོང་ནས་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དོ། །” [1]ཞེས་པའི་མདོ་ཚིག་
འདིས་བྱང་ཆུབ་ཀྱི་སེམས་ཀྱི་ས་བོན་སྟེ་སྙིང་རྗེ་གོམས་སྟོབས་ལས་བྱང་ཆུབ་
ཀྱི་སེམས་སྒྲིམ་མི་དགོས་སྐྱེ་བར་གསུངས། །
《བྱམས་པའི་རྣམ་པར་ཐར་བ་》ལས། “རིགས་ཀྱི་བུ་འདི་ལྟ་སྟེ། དཔེར་
ན། རྡོ་རྗེ་རིན་པོ་ཆེ་ཆག་ཀྱང་གསེར་གྱི་རྒྱུན་ཁྱད་པར་འཕགས་པ་ཐམས་
ཅད་ཟིལ་གྱིས་གནོན་ཏོ། །རྡོ་རྗེ་རིན་པོ་ཆེ་མིང་ཡང་མི་འདོར་ཞིང་དབུལ་བ་ཐམས་
ཅད་ཀྱང་བཟློག་གོ །རིགས་ཀྱི་བུ་དེ་བཞིན་དུ་ཐམས་ཅད་མཁྱེན་པ་ཉིད་དུ་
སེམས་བསྐྱེད་པའི་རྡོ་རྗེ་རིན་པོ་ཆེ་སྒྲུབ་པ་དང་མི་ལྡན་ཡང་ཉན་ཐོས་དང་
རང་སངས་རྒྱས་ཀྱི་གསེར་གྱི་རྒྱན་ཐམས་ཅད་ཟིལ་གྱིས་གནོན་ཏོ། །༧-)ཞེས་
པའི་མདོ་ཚིག་འདིས་བྱང་ཆུབ་ཀྱི་སེམས་དེ་སྒྲུབ་པ་དང་མི་ལྡན་ཡང་འཁོར་
བའི་ནང་ན་འབྲས་བུ་ཆེ་བར་གསུངས་སོ། །
《ལག་ན་རྡོ་རྗེ་དབང་བསྐུར་བའི་རྒྱུད་》ལས། “བྱང་ཆུབ་སེམས་
དཔའ་ཆེན་པོ་གཟུངས་སྔགས་ཆེན་པོའི་དཀྱིལ་འཁོར་ཤིན་ཏུ་རྒྱ་ཆེ་བ་འདི་
དང་ཤིན་ཏུ་ཟབ་པ་འདི་དང་གཏིང་དཔག་དཀའ་བ་དང་གསང་བ་བས་
ཀྱང་ཆེས་གསང་བ་སེམས་ཅན་སྡིག་ཅན་རྣམས་ལ་བསྟན་དུ་མི་རུང་བ་
འདི་ནི་ལག་ན་རྡོ་རྗེ་ཁྱོད་ཀྱིས་ཤིན་ཏུ་དཀོན་པ་ཞིག་སྨྲས་ཏེ། འདི་ནི་སྔོན་
མ་ཐོས་ན་འདི་སེམས་ཅན་ཇི་ལྟ་བུ་དག་ལ་བཤད་པར་བྱ། ལག་ན་རྡོ་རྗེས་
- 10t



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
སྨྲས་པ། འཇམ་དཔལ་གང་དག་བྱང་ཆུབ་ཀྱི་སེམས་བསྒོམ་པ་ལ་ཞུགས་
པ་དང་གང་གི་ཚེ་དེ་དག་གི་བྱང་ཆུབ་ཀྱི་སེམས་གྲུབ་པར་གྱུར་པ་དེའི་
ཚེ། འཇམ་དཔལ་བྱང་ཆུབ་སེམས་དཔའི་སྤྱད་པ་གསང་སྔགས་ཀྱི་སྒོ་སྤྱོད་
པའི་བྱང་ཆུབ་སེམས་དཔའ་དེ་དག་ཡེ་ཤེས་ཆེན་པོར་དབང་བསྐུར་བའི་
གཟུངས་སྔགས་ཀྱི་དཀྱིལ་འཁོར་དུ་གཞུག་པར་བྱ་ཡི། གང་དག་གི་བྱང་ཆུབ་
ཀྱི་སེམས་རྫོགས་པར་མ་གྱུར་པ་དེ་དག་ནི་གཞུག་པར་མི་བྱ་སྟེ། དེ་དག་ནི་
དཀྱིལ་འཁོར་ཡང་བལྟར་མི་གཞུག་གོ །དེ་དག་ལ་ནི་ཕྱག་རྒྱ་དང་གསང་
སྔགས་ཀྱང་བསྟན་པར་མི་བྱའོ། །ཞེས་གསུངས་སོ། །"ཞེས་པའི་མདོ་ཚིག་
འདིས་སྤྱོད་པ་ལ་མ་བསླབས་ཀྱང་བྱང་ཆུབ་ཀྱི་སེམས་དེ་ཡོད་ན་བྱང་ཆུབ་
སེམས་དཔར་རུང་བ་དང་གསང་སྔགས་ཀྱི་དབང་ཀྱང་བྱང་ཆུབ་ཀྱི་སེམས་
རྨང་གཞི་ལ་བརྟེན་ནས་ཐོབ་དགོས་པར་གསུངས།
《སྡོང་པོ་བཀོད་པ་》ལས། “རིགས་ཀྱི་བུ་བྱང་ཆུབ་ཀྱི་སེམས་ནི་སངས་
རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །" [༠ཞེས་པའི་མདོ་ཚིག་འདིས་
བྱང་ཆུབ་ཀྱི་སེམས་དེ་སངས་རྒྱས་ཀྱི་སྙིང་བོའམ་ས་བོན་ཡིན་པར་གསུངས།
དེ་ལ་ཡུམ་རྒྱས་འབྲིང་བསྡུས་གསུམ་དང་། བློ་གྲོས་མི་ཟད་པའི་མདོ་
དང་། སྡོང་བོ་བཀོད་པའི་མདོ། གསང་བ་བསམ་གྱིས་མི་ཁྱབ་པའི་མདོ། ལག་
ན་རྡོ་རྗེ་དབང་བསྐུར་བའི་རྒྱུད། འཕགས་པ་ཆོས་བཅུ་པའི་མདོ་སོགས་ཐེག་
པ་ཆེན་པོའི་མདོ་མང་པོར་བྱང་ཆུབ་ཀྱི་སེམས་དེ་ཟུར་མི་འདྲ་བ་དུ་མའི་སྒོ་
ནས་ཤིན་ཏུ་རྒྱ་ཆེན་པོ་བསྟན་འདུག་མོད། འདིར་ཡིག་ཚོགས་སྐྱུང་ཕྱིར་དཔེ་
མཚོན་ཙམ་དྲངས་པ་ཡིན།
2.བསྟན་བཅོས་ལས་གསུངས་ཚུལ།
《མངོན་རྟོགས་རྒྱན་》ལས། ''སེམས་བསྐྱེད་པ་ནི་གཞན་དོན་ཕྱིར། །
- 102 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
ཡང་དག་རྫོགས་པའི་བྱང་ཆུབ་འདོད། ”ཅེས་གསུངས་ཏེ་སེམས་བསྐྱེད་ཀྱི་ངོ་
བོ་དང་མཚན་ཉིད་བསྟན། དེའི་ཐད་ཀྱི་འགྲེལ་བ་སློབ་དཔོན་སེང་གེ་བཟང་
པོས་མཛད་པའི་《འགྲེལ་བ་དོན་གསལ་》ལས། “ཡང་དག་པར་རྫོགས་པའི་
བྱང་ཆུབ་འདོད་པ་ཉིད་ནི་དེ་དོན་དུ་གཉེར་བ་དགེ་བའི་ཆོས་ལ་འདུན་པ་
སེམས་ལས་བྱུང་བ་ཡིན་ལ། སེམས་བསྐྱེད་པ་ནི་སེམས་ཡུལ་ཁྱད་པར་དུ་
འཕགས་པ་སྣང་བ་ཅན་འབྱུང་བ་མ་ཡིན་ནམ། ཇི་ལྟར་ན་དེ་སེམས་བསྐྱེད་
པ་ཡིན་པར་འགྱུར་ཞེ་ན་བདེན་མོད་ཀྱི། འོན་ཀྱང་འདིར་དགེ་བའི་ཆོས་ལ་
འདུན་པའི་མཚན་ཉིད་དོན་དུ་གཉེར་བ་ཡོད་ན་བྱང་ཆུབ་ཀྱི་སེམས་བསྐྱེད་
པས་རྒྱུས་འབྲས་བུ་བསྟན་པ་ཡིན་ཏེ། དེ་ལྟར་དོན་དུ་གཉེར་བའི་བྱང་ཆུབ་
སེམས་དཔའི་དགེ་བའི་ཆོས་ཐམས་ཅད་འཕེལ་བར་འགྱུར་རོ་ཞེས་ཤེས་པར་
བྱ་བའི་ཕྱིར་ཉེ་བར་བཏགས་པ་ལ་རྟེན་པ་ཡིན་པས་ཉེས་པ་མེད་དོ། །”ཅེས་
གསུངས་ཏེ། སྤྱིར་བྱང་ཆུབ་ཀྱི་སེམས་ཡིན་ན། གཙོ་བོའི་རྣམ་རིག་སྟེ་སེམས་
ཡིན་དགོས་ཀྱང་། བྱང་ཆུབ་འདོད་པ་སྟེ་སེམས་བྱུང་གིས་བསྟན་པའི་རྒྱུ་
མཚན་དང་དགོས་པ་སོགས་གསལ་བར་གསུངས་ཡོད།
《སྤྱོད་འཇུག་》ལས། “བྱང་ཆུབ་སེམས་སྐྱེས་གྱུར་ན་སྐད་ཅིག་གིས། །འཁོར་
བའི་བཙོན་རར་བསྡམས་པའི་ཉམ་ཐག་རྣམས། །བདེ་གཤེགས་རྣམས་ཀྱི་
སྲས་ཞེས་བརྗོད་བྱ་ཞིང་། །”ཞེས་གསུངས་ཏེ་བྱང་ཆུབ་ཀྱི་སེམས་རང་རྒྱུད་
ལ་སྐྱེས་པ་ནས་རྒྱལ་སྲས་བྱང་ཆུབ་སེམས་དཔའ་དང་ཐེག་ཆེན་པར་གྱུར་
བར་གསུངས། །
མགོན་པོ་ཀླུ་སྒྲུབ་ཀྱིས་ཀྱང་། “བདག་ཉིད་དང་ནི་འཇིག་རྟེན་འདིས། །བླ་
མེད་བྱང་ཆུབ་ཐོབ་འདོད་ན། །དེ་ཡི་རྩ་བ་བྱང་ཆུབ་སེམས། །རི་དབང་རྒྱལ་
པོ་ལྟར་བརྟན་དང་། །”ཞེས་གསུངས་ཏེ་སངས་རྒྱས་ཐོབ་འདོད་ན་དེ་ཡི་
- 103 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
རྩ་བ་བྱང་ཆུབ་ཀྱི་སེམས་ཡིན་པར་གསུངས་སོ། །
གཉིས། ཀུན་རྫོབ་དང་དོན་དམ་སེམས་བསྐྱེད། །
1.ཀུན་རྫོབ་སེམས་བསྐྱེད། །
（1)མཚན་ཉིད། རང་གི་གྲོགས་གྱུར་པའི་གཞན་དོན་དུ་རྫོགས་པའི་
བྱང་ཆུབ་དོན་གཉེར་གྱི་འདུན་པ་མཚུངས་ལྡན་དུ་བྱུང་ཞིང་། ཐེག་ཆེན་
ལམ་གྱི་འཇུག་སྒོར་གྱུར་ལམ་གྱི་རིགས་སུ་གནས་པའི་ཐེག་ཆེན་གཙོ་བོའི་
ཡིད་ཀྱི་རྣམ་རིག་དེ་ཡིན། མདོར་ན། སངས་རྒྱས་ཀྱི་གོ་འཕང་འཐོབ་འདོད་
ཀྱི་འདུན་པ་དང་མཚུངས་ལྡན་ཡིན་པ། ཐེག་ཆན་ལམ་གྱི་འཇུག་སྒོ་ཡིན་པ།
སེམས་དང་སེམས་བྱུང་གཉིས་ལས་སེམས་ཡིན་པ་དེ་ཡིན།
（2)དབྱེ་ན། སྨོན་པ་སེམས་བསྐྱེད་དང་འཇུག་པ་སེམས་བསྐྱེད་གཉིས་
ཡོད། དེ་གཉིས་ཀྱི་ཁྱད་པར་ནི། རྒྱལ་སྲས་ཀྱི་སྤྱོད་པ་རླབས་པོ་ཆེས་དངོས་སུ་
མ་ཟིན་པའི་སེམས་བསྐྱེད་དེ་སྨོན་པ་སེམས་བསྐྱེད་དང་། དངོས་སུ་ཟིན་པ་
དེ་འཇུག་པ་སེམས་བསྐྱེད་ཡིན།
（3) ས་མཚམས། ཐེག་ཆེན་ཚོགས་ལམ་ནས་སངས་རྒྱས་ཀྱི་སའི་བར་དུ་
ཡོད།
2.དོན་དམ་སེམས་བསྐྱེད།
（1)མཚན་ཉིད། དོན་དམ་སེམས་བསྐྱེད་དང་ཀུན་རྫོབ་སེམས་བསྐྱེད་
གང་རུང་གང་ཞིག རྫོགས་བྱང་གི་གནས་ལུགས་གཉིས་སྣང་ནུབ་ཅིང་ཤེས་
རབ་ཁྱད་པར་ཅན་གྱི་རྟོགས་རིགས་སུ་གནས་པའི་ཐེག་ཆེན་འཕགས་
- 104 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
པའི་གཙོ་བོའི་ཡིད་ཀྱི་རྣམ་རིག་དེ་དོན་དམ་སེམས་བསྐྱེད་ཀྱི་མཚན་ཉིད།
མདོར་ན། སེམས་བསྐྱེད་གཉིས་པོ་གང་རུང་ཡིན་པ། རྫོགས་བྱུང་གི་གནས་
ལུགས་ལ་གཉིས་སྣང་ནུབ་པ། ཐེག་ཆེན་འཕགས་པའི་རྒྱུད་ཀྱི་གཙོ་བོའི་ཡིད་
ཀྱི་རྣམ་རིག་སྟེ། སེམས་དང་སེམས་བྱུང་གཉིས་ལས་སེམས་ཡིན་པ་དེ་ཡིན།
（2) དབྱེ་བ། ས་དང་པོ་ནས་སངས་རྒྱས་ཀྱི་སའི་བར་བཅུ་གཅིག་ཡོད།
（3)ས་མཚམས། ཐེག་ཆེན་མཐོང་ལམ་ནས་སངས་རྒྱས་ཀྱི་སའི་བར་
ཡོད།
（4)མཚན་ཉིད་དབྱེ་ཞིབ། མཚན་ཉིད་ཀྱི་ཟུར་དུ་“དོན་དམ་སེམས་
བསྐྱེད་དང་ཀུན་རྫོབ་སེམས་བསྐྱེད་གང་རུང་་་སྨོས་པ་ནི། སངས་རྒྱས་
འཕགས་པའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་
ཡིད་ཀྱི་རྣམ་ཤེས་དེ་དོན་དམ་སེམས་བསྐྱེད་ཡིན་པ་གཅད་པར་བྱ་བའི་
ཆེད་དང༌། “ཐེག་ཆེན་འཕགས་པ་ཞེས་སྨོས་པ་ནི། ཉན་ཐོས་དགྲ་བཅོམ་
པའི་རྟོགས་པ་སྔོན་དུ་སོང་པ་འི་བྱང་སེམས་ཚོགས་ལམ་པའི་སྟོང་ཉིད་
མངོན་སུམ་དུ་རྟོགས་པའི་ཡིད་ཀྱི་རྣམ་རིག་དེ་དོན་དམ་སེམས་བསྐྱེད་ཡིན་
པ་གཅད་པར་བྱ་བའི་ཆེད་དང་། “ཤེས་རབ་ཁྱད་པར་ཅན་ཞེས་སྨོས་པ་
ནི། སངས་རྒྱས་འཕགས་པའི་རྒྱུད་ཀྱི་ཀུན་རྫོབ་སེམས་བསྐྱེད་དེ་དོན་དམ་
སེམས་བསྐྱེད་ཡིན་གཅད་པར་བྱ་བའི་ཆེད་ཡིན་ནོ། །
（5)སྡོམ། ཀུན་རྫོབ་སེམས་བསྐྱེད་དང་དོན་དམ་སེམས་བསྐྱེད་གཉིས་
སུ་དབྱེ་བ་ནི། སྒྲས་བརྗོད་རིགས་ཀྱི་དབྱེ་བ་ཡིན་པས་སེམས་བསྐྱེད་དངོས་
ནི་ཀུན་རྫོབ་སེམས་བསྐྱེད་ཡིན། དོན་དམ་སེམས་བསྐྱེད་ནི་བདག་མེད་
གཉིས་ལས་ཆོས་ཀྱི་བདག་མེད་མངོན་སུམ་དུ་རྟོགས་པར་མ་ཟད་དེ་ལ་
གཉིས་སྣང་ནུབ་པའི་ཐེག་ཆེན་མཐོང་ལམ་ཡན་གྱི་ཡིད་ཀྱི་རྣམ་རིག་ཞིག་
- 105 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཡིན་ལ་ དེ་སེམས་བསྐྱེད་དང་ཆ་འདྲ་བས་སེམས་བསྐྱེད་ཅེས་བཏགས་པ་
ཙམ་མོ། །
3.སེམས་བསྐྱེད་གཉིས་ཀྱི་ཁྱད་པར། །
སྤྱིར་ཐེག་ཆེན་སེམས་བསྐྱེད་དངོས་ནི། ཀུན་རྫོབ་སེམས་བསྐྱེད་ཡིན་
ལ་དོན་དམ་སེམས་བསྐྱེད་ནི་སེམས་བསྐྱེད་བཏགས་པ་བ་ཡིན། དེ་གཉིས་
ཀྱི་ཁྱད་པར་གཙོ་བོ་ནི། ཀུན་རྫོབ་ཀྱི་ཆོས་ལ་གཙོ་བོ་དམིགས་པ་ནི་ཀུན་
རྫོབ་སེམས་བསྐྱེད་དང་། དོན་དམ་པའི་ཆོས་ལ་གཙོ་དམིགས་པ་ནི་དོན་
དམ་སེམས་བསྐྱེད་ཡིན། དེ་ཡང་ཡིན་ཏེ། སངས་རྒྱས་ཀྱི་སྐུ་གསུང་ཐུགས་ཀྱི་
ཡོན་ཏན་རྒྱ་ཆེན་པོ་དང་། མཐའ་ཡས་པའི་སེམས་ཅན་དང་དེ་དག་གི་སྡུག་
བསྔལ་སོགས་ཀུན་རྫོབ་ཀྱི་ཆོས་ལ་དམིགས་ནས་སེམས་བསྐྱེད་པ་ནི་ཀུན་
རྫོབ་སེམས་བསྐྱེད་དང་། དོན་དམ་པའི་ཆོས་སྟེ་ཆོས་རྣམས་ཀྱི་གནས་ལུགས་
མཐར་ཐུག་ཟབ་མོ་སྟོང་བ་ཉིད་ལ་དམིགས་ནས། དེ་མངོན་སུམ་དུ་རྟོགས་
པར་མ་ཟད་རོ་གཅིག་ཏུ་གྱུར་པའི་ཐེག་ཆེན་འཕགས་པའི་རྒྱུད་ཀྱི་ཡིད་ཀྱི་
རྣམ་རིག་ཁྱད་པར་བ་ཞིག་ལ། དོན་དམ་སེམས་བསྐྱེད་ཅེས་བརྗོད་པས་
གཉིས་ཀའི་དམིགས་པ་དང་ངོ་བོ་གང་གི་ཆ་ནས་ཀྱང་ཁྱད་ཆེ་བ་ཡིན་ནོ། །
ལུང་ཁུངས།
[1][2]རྗེ་བཙུན་ཆོས་ཀྱི་རྒྱལ་མཚན་གྱིས་མཛད་པའི་《རྒྱན་འགྲེལ་སྤྱི་དོན་རོལ་
མཚོ་》སྟོད་ཆ་)ལས་ཤོག་ངོས་133དང་136ན་ལུང་འདྲེན་བྱས་ཡོད། ཀྲུང་གོའི་བོད་རིག་
པ་དཔེ་སྐྲུན་ཁོང་གིས 139ལོར་པར་དུ་བསྐྲུན།
[3][4]《གངས་ཅན་ཁྱད་ནོར་དཔེ་ཚོགས》(པོད་ཕྲེང་དྲུག་པ།)ཀ་མ་ལ་ཤཱི་ལས་
མཚད་པའི་བསྒོམ་རིམ་དང་པོ་རུ་ལུང་འདྲེན་བྱས་ཡོད། ཤོག་ངོས་ཚདང་9ན་གསལ། སེར་
- 106 -



ས་བཅད་དང་པོ། གཞུང་དོན་དཀའ་གནད་ཞིབ་འཇུག
གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་།
[5][6]མཉམ་མེད་ཙོང་ཁ་པ་ཆེན་པོས་མཛད་པའི་《བྱང་ཆུབ་ལམ་རིམ་ཆེན་མོ་》
ཤོག་ངོས་284དང་285ན་ལུང་འདྲེན་བྱས་ཡོད། མཚོ་སྔོན་མི་རིགས་དཔེ་སྐྲུན་ཁང་གིས།
1984ལོར་པར་དུ་བསྐྲུན།
- 107 -



ས་བཅད་གཉིས་པ། གཞུང་དོན་
བྱུང་འཕེལ་ཞི བ་འཇུག
དང་པོ། བོད་ཀྱི་སྤྲུལ་སྐུ་ལམ་ལུགས་བྱུང་འཕེལ་སྐོར་བཤད་པ།
སྤྲུལ་སྐུ་ལམ་ལུགས་ནི་བོད་ལོ་རྒྱུས་ཀྱི་འགྱུར་ལྡོག་དང་རིག་གནས་
འཕེལ་རྒྱས་ཀྱི་དགོས་མཁོ་ལྟར་བྱུང་ཞིང་། བོད་རང་གི་རིག་གནས་ཀྱི་
ཐུན་མོང་མ་ཡིན་པའི་སྣང་ཚུལ་ཞིག་ཡིན་པར་མ་ཟད། འཛམ་གླིང་གི་
ཆེས་ངོ་མཚར་བའི་སྣང་ཚུལ་བདུན་གྱི་གྲས་ཤིག་ཀྱང་ཡིན། ལམ་ལུགས་
འདི་ཐོག་མར་བཀའ་བརྒྱུད་པའི་གྲུབ་མཐའ་ལ་བྱུང་པ་ནས་ད་ལྟའི་བར་
ལོ་ངོ་(1284— 2015)བདུན་བརྒྱ་ལྷག་གི་ལོ་རྒྱུས་ཡོད། དེ་ལྟར་ལོ་ངོ་བདུན་
བརྒྱ་ལྷག་གི་ལོ་རྒྱུས་ཀྱི་འཕེལ་རིམ་ཁྲོད་རིམ་གྱིས་བོད་ཀྱི་གྲུབ་མཐའ་
རིས་མེད་ལ་དར་བ་དང། བོད་ཀྱི་ནང་བསྟན་སོག་ཡུལ་དུ་དར་བ་དང་
མཉམ་དུ། ཕྱིས་སུ་སོག་ཡུལ་དུའང་སྤྲུལ་སྐུ་ལམ་ལུགས་འདི་བྱུང་ཐུབ་པར་
གྱུར། སྤྲུལ་སྐུ་རང་སྟེང་གི་བྱུང་བ་དང་འཕེལ་རྒྱས་ཀྱི་གོ་རིམ་ཁྲོད། སྤྲུལ་སྐུའི་ངོ་
{| མཆན། རྒྱལ་དབང་སྐུ་ཕྲེང་བཞི་པ་ཡོན་ཏན་རྒྱ་མཚོ་ ( { } 589 - 1616》ནི་སོ་པུ་ུལ་དུ་
འཁྲུངས་ང་འི་སྤྲུལ་སྐུའི་ཐོག་མ་ཡིན། ཁོང་སོག་པོ་མཁར་སྔོན་པོ་རུ་ཇིང་གིར་གྱི་གདུང་རྒྱུད་ཨལ་
ཐན་རྒྱལ་པོའི་ཚ་བོ་སེ་ཆེན་ཆོས་ཁུར་གྱི་སྲས་སུ་འཁྲུངས།) ཁལ་ཁ་རྗེ་བཙུན་དམ་པ་བློ་བཟང་
བསྟན་པའི་རྒྱལ་མཚན་ (《1634 - 1732)ཇིང་གིར་རྒྱལ་བོའི་གདུང་རྒྱུད་དུ་སྐུ་འཁྲུངས་། དགུང་
ལོ་བཅོ་ལྔའི་ཐོག་ང་ཎ་ཆེན་བློ་བཟང་ཆོས་རྒྱུན་གྱིས་ཇོ་ནང་ཏཱ་ར་ནཱ་ཐའི་སྤྲུལ་སྐུར་ངོས་འཛིན་
མཛད།)
- 1 08 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
བོ་དང་། རྣམ་པ། གྲངས་ཀ ཁྱབ་ཁོངས་སོགས་ཕྱོགས་ཡོངས་ལ་འགྱུར་
ལྡོག་ཆེན་པོ་བྱུང་ཞིང་། བོད་དུ་སྤྲུལ་སྐུ་ལམ་ལུགས་བྱུང་པ་འདིས་བོད་ཀྱི་ཆབ་
སྲིད་དང་། དཔལ་འབྱོར། རིག་གནས་བཅས་ལ་དངོས་བརྒྱུད་ཅི་རིགས་ཀྱི་
སྒོ་ནས་ཤུགས་རྐྱེན་ཟབ་མོ་བཞག་ཡོད་ཕྱིར། བོད་ཀྱི་སྤྲུལ་སྐུ་ལམ་ལུགས་
བྱུང་འཕེལ་སྐོར་ལ་དཔྱོད་རྒྱུ་ནི་ཆེས་གལ་ཆེན་ཞིག་ཏུ་སྣང་ཞིང་། ཁོ་བོས་
དེའི་སྐོར་གྱི་དཔྱད་གཞིའི་ཡིག་ཆ་དག་ལ་བལྟ་ཀློག་དང་དབྱེ་ཞིབ་བྱས་པའི་
འབྲས་བུ་རྣམས་གཤམ་དུ་འགོད་པར་བྱའོ། །
གཅིག གཞུང་ལུགས་ལས་བསྟན་པའི་“སྤྲུལ་སྐུ། །
1. སྤྲུལ་སྐུ་ཞེས་པའི་མིང་བརྡའི་ཁུངས།
ང་ཚོས་རྒྱུན་དུ་མཐོང་ཐུབ་པའི་སྤྲུལ་སྐུ་ཞེས་པའི་ཐ་སྙད་འདིའི་ཁུངས་
ནི་སངས་རྒྱས་ཀྱི་མདོ་ཡིན་ཏེ། དེ་ཡང་ཐེག་པ་ཆེ་ཆུང་གི་བཀས་བསྡུས་
པའི་མདོ་མང་པོར་སྤྲུལ་སྐུ་ཞེས་པའི་ཐ་སྙད་འདི་མང་དུ་མཐོང་རྒྱུ་ཡོད་
པ་འདིར་དཔེ་མཚོན་ཙམ་དྲངས་ན། སངས་རྒྱས་ཀྱི་ཞལ་ནས་གསུངས་པར་
གྲོགས་པའི་མདོ་《འཕགས་པ་བཟང་པོ་སྤྱོད་པའི་སྨོན་ལམ་གྱི་རྒྱལ་པོ་》ལས།
ས་དེར་ནི་བདག་གིས་ལུང་བསྟན་རབ་ཐོབ་ནས། །སྤྲུལ་བ་མང་པོ་བྱེ་བ་ཕྲག་
བརྒྱ་ཡིས། །བློ་ཡི་སྟོབས་ཀྱིས་ཕྱོགས་བཅུ་རྣམས་སུ་ཡང་། །སེམས་ཅན་རྣམས་
ལ་ཕན་པ་མང་པོ་བགྱིད། །1ཞེས་དང༌། རྒྱན་འགྲེལ་སྤྱི་དོན་རོལ་མཚོ་རུ་
སྤྲུལ་སྐུ་ཞེས་པའི་དོན་མདོ་ལས་གསུངས་ཚུལ་འཆད་སྐབས། “རབ་འབྱོར་
གཞན་ཡང་ཤེས་རབ་གྱི་ཕ་རོལ་ཏུ་ཕྱིན་པ་འདི་ལ་སློབ་པ་ནི། ཆོས་དེ་དག་
པ 19 ་



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
ཐམས་ཅད་རྟོགས་པར་བྱས་ནས་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས་ཕྱོགས་བཅུའི་འཇིག་
རྟེན་གྱི་ཁམས་དཔག་ཏུ་མེད་པ་མཐའ་མེད་པར་དུས་ཐམས་ཅད་དུ་དེ་
བཞིན་གཤེགས་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་
སྤྲུལ་བ་སྣ་ཚོགས་ཀྱི་སྤྲིན་གྱིས་སེམས་ཅན་ཐམས་ཅད་ཀྱི་དོན་མཛད་དེ།
རབ་འབྱོར་དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་
རབ་གྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ།།”2 ཞེས་པ་ལུང་དྲངས་འདུག་
པ་ལ་བལྟས་ནའང་སྤྲུལ་སྐུ་ཞེས་པའི་མིང་བརྡ་དེ་སངས་རྒྱས་ཀྱི་མདོ་རུ་
གསུངས་ཡོད་པ་མཐོང་ཐུབ་བོ། །
དེ་དང་ཆ་མཚུངས་པར་བསྟན་བཅོས་རྣམས་སུའང་ཟུར་མི་འདྲ་
བ་དུ་མའི་སྒོ་ནས་སྤྲུལ་སྐུའི་རྣམ་གཞག་བསྟན་འདུག་པ་དང་། སྤྲུལ་སྐུའི་
རྣམ་གཞག་ཅུང་ཆ་ཚང་ཞིང་བརྒྱུད་རིམ་ལྡན་ལ་ཕྱིས་ཀྱི་མཁས་པ་རྣམས་
ཀྱི་ཁུངས་གཏུགས་ས་ལྟ་བུར་གྱུར་པ་ནི་རྗེ་བཙུན་བྱམས་པས་མཛད་པར་
གྲགས་པའི་《བྱམས་ཆོས་སྡེ་ལྔ་》ཡིན། དཔེར་ན། 《མངོན་རྟོགས་རྒྱན་》ལས།
“གང་གིས་སྲིད་པ་ཇི་སྲིད་བར། །འགྲོ་ལ་ཕན་པ་སྣ་ཚོགས་དག །མཉམ་དུ་
མཛད་པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་ཆད། །ཞེས་པའི་གཞུང་ཚིག་
འདི་ལྟ་བུ་ཡིན་ནོ། །
2. གོ་དོན།
“ངེས་པ་ལྔ་(གནས་ངེས་པ་འོག་མིན་སྟུག་པོ་བཀོད་པའི་ཞིང་ཁམས་
ཁོ་ནར་བཞུགས་པ། སྐུ་ངེས་པ་མཚན་དཔེ་གསལ་རྫོགས་ཀྱིས་སྤྲས་པ།
འཁོར་ངེས་པ་བྱང་སེམས་འཕགས་པ་ཤ་སྟག་གིས་བསྐོར་པ། ཆོས་ངེས་པ་
བྱང་སེམས་འཕགས་པའི་ཆོས་འབའ་ཞིག་གསུངས་པ། དུས་ངེས་པ་འཁོར་
བ 1 10



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག་
པ་ཇི་སྲིད་མ་སྟོང་གི་བར་དུ་བཞུགས་པ་)དང་མི་ལྡན་པའི་རབ་ཏུ་ཕྱེ་བའི་
མཐར་ཐུག་པའི་གཟུགས་སྐུ་“དེ་སྤྲུལ་སྐུའི་མཚན་ཉིད་དུ་བཞག་འདུག།
སྤྱིར་བསྟན་བཅོས་ལས་སངས་རྒྱས་ཀྱི་སྐུ་ལ་གཉིས་དང་གསུམ་དང་བཞི་
དང་ལྔ་རུ་དབྱེ་བ་སོགས་དབྱེ་ཚུལ་དུ་མ་གསུངས་འདུག་མོད། དོན་གྱིས་དེ་དག་ཟུར་
མི་འདྲ་བའི་སྒོ་ནས་དབྱེ་བ་ཙམ་ལས་དོན་གྱི་གནད་གཅིག་ཅིང་། ཐམས་ཅད་
རྒྱུད་ཐ་དད་པའི་དབང་གིས་ཕྱེ་བ་མ་ཡིན་པར་སངས་རྒྱས་གཅིག་གི་ཡོན་
ཏན་གྱི་ཆ་ནས་སམ་མཛད་པ་སྟོན་ཕྱོགས་མི་འདྲ་བའི་ཆ་ནས་བཞག་པ་
ཡིན་ནོ། །
དེས་ན་སངས་རྒྱས་ཀྱི་སྐུ་ལ་རྩ་བའི་སྒོ་ནས་དབྱེ་ན་“ཆོས་སྐུ་”དང་
གཟུགས་སྐུ་གཉིས་ཡོད་དེ། ཆོས་སྐུ་ལ་དབྱེ་ན། ངོ་བོ་ཉིད་སྐུ་རང་བཞིན་
རྣམ་དག་གི་ཆར་གྱུར་པའི་ངོ་བོ་ཉིད་སྐུ། གློ་བུར་རྣམ་དག་གི་ཆར་གྱུར་
པའི་ངོ་བོ་ཉིད་སྐུ་)དང་ཡེ་ཤེས་ཆོས་སྐུ་གཉིས་ཡོད། དང་པོ་ནི་སྤངས་
པའི་ཡོན་ཏན་དང་གཉིས་པ་ནི་རྟོགས་པའི་ཡོན་ཏན་ཡིན་ལ། གཉིས་ཀ་
གང་ཡིན་ཡང་སངས་རྒྱས་ཁོ་ན་ལ་མ་གཏོགས་སེམས་ཅན་ལ་སྣང་མི་སྲིད་
པས་འདི་གཉིས་ལ་“རང་དོན་གྱི་སྐུ་”་ཟེར་རོ།།
གཟུགས་སྐུ་ལ་དབྱེ་ན། ལོངས་སྐུ་དང་སྤྲུལ་སྐུ་གཉིས་ཡོད། གཟུགས་སྐུ་
གཉིས་པོ་གང་ཡིན་ཡང་སེམས་ཅན་ལ་སྣང་ཐུབ་མོད། ཡིན་ནའང་། ལོངས་
སྐུ་ནི་ངེས་པ་ལྔ་ལྡན་གྱི་སྐུ་ཡིན་པས་བྱང་འཕགས་མན་གྱི་སེམས་ཅན་ལ་
མི་སྣང་བ་དང་། སྐབས་འདིའི་བཤད་བྱའི་སྐུ་སྟེ་“སྤྲུལ་སྐུ་་་ནི་སེམས་ཅན་
ཕལ་བ་ལའང་སྣང་པའི་སངས་རྒྱས་ཀྱི་སྐུ་ཞིག་ཡིན་ཏེ། རྗེ་བདག་ཉིད་ཆེན་
པོས་“སྤྲུལ་བའི་སྐུ་བྱིས་པའི་སྐྱེས་བོ་ལས་དག་པ་ཐམས་ཅད་དང་། ཉན་
ཐོས་དང་ཐུན་མོང་དུ་སྣང་བ་གསུངས་སོ་”“ཞེས་གསུངས་པ་ལྟར་གཟུགས་
- 1 11 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
སྐུ་གཉིས་གང་ཡིན་ཡང་སེམས་ཅན་ཐུན་མོང་ལ་སྣང་སྲིད་པས་འདི་གཉིས་
ལ་“གཞན་དོན་གྱི་སྐུ་”ཟེར། དེས་ན་གཞུང་དེ་དག་ལས་བསྟན་པའི་སྤྲུལ་སྐུ་
ཡིན་ན་སངས་རྒྱས་ཡིན་པར་མ་ཟད་སེམས་ཅན་ཐུན་མོང་ལའང་སྣང་ཐུབ་
པ་ཞིག་ཡིན་དགོས་པ་ཤེས་ཐུབ།
ནང་བསྟན་རང་གཞུང་ལྟར་(གཙོ་བོ་ཐེག་ཆེན་)ན། ང་ཚོ་སེམས་ཅན་
སུ་དང་གང་ཡིན་ཡང་འཚང་རྒྱ་རུང་ཡིན་པ་དང༌། ནམ་ཞིག་འཚང་རྒྱ་
དུས་ཐོག་མར་འོག་མིན་སྟུག་པོ་བཀོད་པའི་ཞིང་ཁམས་(ངེས་པ་ལྔ་ལྡན་གྱི་
ཞིང་)སུ་ལོངས་སྐུའི་ངོ་བོར་འཚང་རྒྱ་དགོས་པ་དང་། ལོངས་སྐུའི་ངོ་བོར་
སངས་རྒྱས་རྗེས་དག་དང་མ་དག་གི་ཞིང་ཁམས་རབ་འབྱམས་སུ། སེམས་
ཅན་གང་ལ་གང་འཚམ་དུ་སྤྲུལ་བའི་བཀོད་པ་སྣ་ཚོགས་སུ་སྤྲུལ་ནས། དེས་
སེམས་ཅན་གྱི་དོན་བྱེད་པར་གསུངས་ཡོད་པས་ན། སྤྲུལ་སྐུ་ནི་ལོངས་སྐུས་
སྤྲུལ་བའི་སྤྲུལ་སྐུ་ཡིན་པར་ངོས་འཛིན་ཏེ། 《མདོ་》ལས། “གཙང་མའི་གནས་
དག་སྤངས་ནས་ནི། །འོག་མིན་གནས་ནི་ཉམས་དགའ་བར། །ཡང་དག་
རྫོགས་སངས་དེར་སངས་རྒྱས། །སྤྲུལ་པ་བོ་ཞིག་འདིར་འཚང་བརྒྱ། །(8ཞེས་
གསུངས་པ་ལྟར་རོ། །
3. དབྱེ་བ། །
མདོ་སྡེ་རྒྱན་ལས། “བཟོ་དང་སྐྱེ་བ་བྱང་ཆུབ་ཆེ། །མྱ་ངན་འདས་པ་
རྟག་སྟོན་པས། །སངས་རྒྱས་སྤྲུལ་བའི་སྐུ་འདི་ནི། །རྣམ་པར་གྲོལ་བའི་ཐབས་
ཆེན་ཡིན། །”ཞེས་གསུངས་པ་ལྟར་བཟོ་བོ་སྤྲུལ་སྐུ། སྐྱེ་བ་སྤྲུལ་སྐུ། བྱང་ཆུབ་
ཆེན་པོའི་སྤྲུལ་སྐུ་དང་གསུམ་(བུ་སྟོན་དང་རྗེ་བཙུན་ཆོས་ཀྱི་རྒྱལ་མཚན་
སོགས་ཀྱིས་མཆོག་གི་སྤྲུལ་སྐུ་དང་བཞི་རུ་དབྱེ་)ཡོད། མཚན་གཞིའི་ཐད་
བཞེད་པ་མི་མཐུན་པ་འདུག་ཀྱང་གནད་གཅིག་ཏུ་བབས་འདུག་པ་འདིར་
-- 112 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
བཀོད་ན། རྫ་མཁན་དང༌། པི་ཝང་མཁན། དགེ་བའི་བཤེས་གཉེན་སོགས་
མིའི་རྟེན་གྱི་འགྲོ་བ་སྣ་ཚོགས་སུ་སྤྲུལ་ནས་སེམས་ཅན་གྱི་དོན་བྱེད་མཁན་
དེ་དག་ནི་བཟོ་བོ་སྤྲུལ་སྐུ་དང་། སེམས་ཅན་གང་ལ་གང་འཚམ་དུ་ལྷ་ཀླུ་
གནོད་སྦྱིན་བྱོལ་སོང་སོགས་མི་ལས་འདས་པའི་འགྲོ་བ་དང་། ཡང་ན་ལྗོན་
ཤིང་དང་། ཟམ་པ། ཆུ་བོ་སོགས་སེམས་ཅན་མ་ཡིན་པའི་འཇིག་རྟེན་སྣ་ཚོགས་
སུ་སྤྲུལ་ནས་སེམས་ཅན་གྱི་དོན་བྱེད་པ་དེ་དག་ནི་སྐྱེ་བ་སྤྲུལ་སྐུ་དང་། བདག་
ཅག་གི་སྟོན་པ་ལྟ་བུ་མཛད་པ་བཅུ་གཉིས་སྟོན་པའི་སྤྲུལ་སྐུ་ནི། བྱང་ཆུབ་
ཆེན་པོའི་སྤྲུལ་སྐུའམ་མཆོག་གི་སྤྲུལ་སྐུ་ཡིན་པར་གཞུང་དུ་མ་རུ་གསུངས་
ཡོད། དབྱེ་བ་དེ་དག་ནི་སྤྱིའི་རབ་དབྱེ་ཙམ་ལས་དོན་གྱིས་སེམས་ཅན་གང་
ལ་གང་འདུལ་དེ་ལ་དེར་སྟོན་པའི་སྤྲུལ་བའི་བཀོད་པ་སྣ་ཚོགས་ཡོད་པར་
གསུངས་པ་དག་ཀྱང་། རྩ་བའི་རིགས་ཀྱི་ཆ་ནས་དབྱེ་བ་གསུམ་དུ་འདུ་བར་
བསྟན་ཡོད་དོ། ། །
རྒྱན་འགྲེལ་སྤྱི་དོན་རོལ་མཚོ་རུ་གསང་བ་བསམ་གྱིས་མི་ཁྱབ་པའི་
མདོ་ཚིག་ལུང་དུ་དྲངས་པ་ལས། “དཔེར་ན་བྱང་ཆུབ་སེམས་དཔའ་ཤུགས་
འཆངས་ཀྱིས་དེ་བཞིན་གཤེགས་པའི་གཙུག་ཏོར་མི་མཐོང་ལ་སྐུ་ཚད་མེད་
ཅིང་མཐའ་ཡས་ཀྱང་བདག་གིས་དེ་བཞིན་གཤེགས་པའི་མཐའ་བཙལ་བར་
བྱའོ་སྙམ་སྟེ། རང་གི་ལུས་དཔག་ཚད་བརྒྱད་ཁྲི་བཞི་སྟོང་དུ་སྤྲུལ་ཏེ།༤1
ཞེས་དང་། “བདུད་སྡིག་ཅན་འདི་སྙམ་དུ། བདག་གིས་ལན་དུ་མར་དགེ་སྦྱོང་
གོའུ་ཏ་མ་ལ་གླགས་བཙལ་ཀྱང་མ་རྙེད་ཀྱིས། ད་བདག་གིས་འདིའི་ཉེ་དུ་རྣམས་
ཁ་གདག་གོ་སྙམ་ནས། རང་ཉིད་ཤཱཀྱི་རྒན་པོ་ཞིག་ཏུ་སྤྲུལ་ཏེ། ཞེས་དང༌།
《རྟོགས་བརྗོད་དཔག་བསམ་འཁྲི་ཤིང་》ལས། “རྒྱལ་དང་དེ་སྲས་སེམས་
དཔའི་ཚོགས་རྣམས་ཀྱི། །སྤྲུལ་དང་ཡང་སྤྲུལ་བྱེ་བ་བརྒྱ་ཕྲག་གིས། །གང་ལ་
- 113 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གང་འདུལ་དེ་ལ་དེར་སྟོན་ཅིང་། །སྣ་ཚོགས་གཟུགས་ཀྱིས་འགྲོ་བ་འདུལ་
བར་བྱེད། །”སོགས་ཀྱི་ལུང་ལས་སངས་རྒྱས་དང་བྱང་ཆུབ་སེམས་དཔའ་
དང་བདུད་སྡིག་ཅན་གྱིས་ཀྱང་སྤྲུལ་བའི་བཀོད་པ་སྣ་ཚོགས་སྟོན་ཐུབ་པར་
གསུངས་ཡོད།
གསང་སྔགས་ཀྱི་གཞུང་སྐུ་གསུམ་ལམ་འཁྱེར་གྱི་སྐབས་སུ། གཞི་དང་
ལམ་དང་འབྲས་བུའི་སྐུ་གསུམ་གསུངས་པ་དང་། རྗེ་རིན་པོ་ཆེའི་《སྒྲོན་
གསལ་》དུ་འང་“གཞི་དུས་ཀྱི་སྐྱེ་བ་སྤྲུལ་པའི་སྐུ་ཞེས་པའི་སྤྲུལ་པའི་སྐུའི་
ལུས་དང་། ཟུང་འཇུག་པས་སྤྲུལ་སྐུའི་ལུས་ལེན་པའོ། 18ཞེས་གསུངས་པ་
དང་། ཇོ་ནེ་གྲགས་པ་བཤད་སྒྲུབ་ཀྱི་ས་ལམ་ལས་སྔགས་ཀྱི་ས་ལམ་སྐབས་
སུ༑ “གཞི་དང་ལམ་དུས་སུ་སྐུ་གསུམ་གྱི་ཐ་སྙད་བྱེད་ཀྱང་། དེ་དག་དངོས་མ་
ཡིན་ནོ། ། ཞེས་སོགས་ཚད་ཐུབ་ཀྱི་གཞུང་ཁུངས་དུ་མ་ལས་གསུངས་ཡོད་
པ་སོགས་གཞི་བྱས་ན། །
སྤྱིར་སྤྲུལ་བ་ཞེས་པ་ཏིང་ངེ་འཛིན་དང་རྫས་དང་སྔགས་དང་སྨོན་
ལམ་གྱི་སྟོབས་ཀྱིས་སྤྲུལ་བ་སྣ་ཚོགས་ཤིག་འདུག་པས། སྐབས་འདིའི་བཤད་བྱ་
གཙོ་བོ་སྤྲུལ་སྐུ་ཞེས་པའི་དོན་ལ་སྒྲ་དོག་འཇུག་གི་དབང་དུ་བྱས་པ་དང་། སྒྲ་
ཡངས་འཇིག་གི་དབང་དུ་བྱས་པ་གཉིས་ཡོད་པ་ཡིན་པར་སྣང་སྟེ། སྒྲ་དོག་
འཇུག་གི་དབང་དུ་བྱས་པའི་སྤྲུལ་སྐུ་ཡིན་ན་སངས་རྒྱས་ཡིན་པས་ཁྱབ་ལ།
སྒྲ་ཡངས་འཇུག་གི་དབང་དུ་བྱས་པའི་སྤྲུལ་སྐུ་ཡིན་ན་སངས་རྒྱས་ཡིན་པས་
མ་ཁྱབ་སྟེ། ལམ་མ་ཞུགས་ཀྱི་དགེ་བའི་བཤེས་གཉེན་དང་ཉན་ཐོས་དང་
རང་རྒྱལ་དང་བྱང་ཆུབ་སེམས་དཔའ་དང་སེམས་ཅན་ཕལ་བས་སྤྲུལ་བའི་
སྤྲུལ་བ་སོགས་མང་དུ་ཡོད་ལ། དེ་དག་གཙོ་བོ་ཏིང་ངེ་འཛིན་དང་སྔགས་
དང་བསོད་ནམས་དང་སྨོན་ལམ་གྱི་མཐུ་ལ་བརྟེན་ནས་བསམ་བཞིན་དུ་སྐྱེ་
- I14



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
བ་བླངས་བར་སྤྲུལ་སྐུ་ཞེས་པའི་མིང་འདོགས་པར་བྱེད་དོ། །
གཉིས། ལོ་རྒྱུས་གནས་བབ།
རིག་གནས་གང་ཞིག་ཡིན་ཡང་དེ་རྒྱུ་རྐྱེན་ངེས་ཅན་ཞིག་ལ་བརྟེན་
ནས་བྱུང་ཞིང་འཕེལ་རྒྱས་སུ་འགྲོ་བ་ནང་བཞིན། བོད་ཀྱི་སྤྲུལ་སྐུ་ལམ་
ལུགས་ཀྱི་བྱུང་འཕེལ་ལའང་ལོ་རྒྱུས་ཀྱི་རྒྱུ་རྐྱེན་ངེས་ཅན་ཞིག་ཡོད་པ་དོན་
ཚན་ལྔའི་ནང་འདུ་བར་འདོད་དེ། །
1.བསྟན་པ་ཕྱི་དར་ནས་བོད་རང་དུ་ཡར་འདེད་ཀྱི་སྤྲུལ་སྐུ་བྱུང་པ།
བོད་བཙན་པོའི་དུས་བསྟན་པ་ཕྱི་དར་ལྟར་སྤྲུལ་སྐུ་སད་པ་དང་
འཚོལ་བའི་སྲོལ་མེད་པར་མ་ཟད། ཐ་ན་སྤྲུལ་སྐུ་ཞེས་པའི་མིང་བརྡ་ཙམ་ཡང་
བཀོལ་སྤྱོད་རྒྱུགས་མི་ཆེ་ནའང་། ནང་བསྟན་བོད་དུ་དར་བ་དང་། ཁྱད་པར་
དུ་བསྟན་པ་ཕྱི་དར་ནས་བཟུང་བོད་དུ་སྤྲུལ་སྐུ་སད་པ་དང་འཚོལ་བའི་
ལམ་ལུགས་གཉིས་རིམ་བཞིན་བྱུང་བར་མ་ཟད། ཡར་འདེད་ཀྱི་སྤྲུལ་སྐུ་བྱུང་
བ་དཔེར་ན། “རྒྱལ་སྲས་ཀུན་ཏུ་བཟང་པོའི་སྤྲུལ་བ་ནི། །སྤྲུལ་བའི་རྒྱལ་བོ་ཐོ་
ཐོ་རི་གཉན་བཙན་”ཞེས་དང་“བྱང་སེམས་རྣམས་ཀྱིས་སྤྱན་རས་གཟིགས་
དབང་ནི། །རྒྱལ་པོར་སྤྲུལ་ནས་གང་ལ་གང་འདུལ་གྱིས། །བོད་ཡུལ་འགྲོ་
རྣམས་སྨིན་གྲོལ་མཛད་པར་གཟིགས། །”[1] ཞེས་སོགས་གསུངས་ཏེ། རྒྱལ་
རབས་ཉེར་བརྒྱད་པ་ལྷ་ཐོ་ཐོ་རི་སྙན་བཙན་འཕགས་པ་ཀུན་ཏུ་བཟང་པོའི་
སྤྲུལ་བ་དང་། རྒྱལ་རབས་སོ་གསུམ་པ་ཆོས་རྒྱལ་སྲོང་བཙན་སྒམ་པོ་སྤྱན་
རས་གཟིགས་ཀྱི་སྤྲུལ་བར་གསུངས་པ་ལྟ་བུས་ཤེས་ཐུབ། ཡིན་ནའང་བཙན་
- 1 13



བོད་རིག་པའི་གནད་གཞི་ཞིང་འཇུག་སྦས་དོན་གསལ་བྱེད།
པོ་དེ་དག་ཞལ་བཞུགས་དུས་སངས་རྒྱས་བྱང་སེམས་དེ་དག་གི་སྤྲུལ་བ་
ཡིན་པའི་བརྗོད་སྲོལ་མེད་ནའང་། ཕྱིས་ཀྱི་མཁས་པས་རྒྱལ་བོ་དེ་དག་གི་
མཛད་རྗེས་སོགས་ལ་ལྟོས་ནས་སྤྲུལ་བ་ཡར་འདེད་བྱས་པ་ཞིག་ཡིན། ད་
ལྟའི་སྤྲུལ་སྐུ་ཕལ་མོ་ཆེ་ཡང་ཡར་འདེད་ཀྱི་སྲོལ་འདི་ཆགས་ཡོད་པ་ཡིན་ཏེ།
དཔེར་ན། རྒྱལ་བ་རིན་པོ་ཆེའི་སྤྲུལ་སྐུ་དེ་རྒྱལ་བ་དགེ་འདུན་རྒྱ་མཚོ་ནས་
ངོས་འཛིན་བྱས་པ་ཞིག་ཡིན་མོད། ཡིན་ནའང་ཁོང་གི་སྐུ་ཕྲེང་དང་པོ་དེ་
རྒྱལ་བ་དགེ་འདུན་གྲུབ་ལ་ངོས་འཛིན་པ་ལྟ་བུ། ད་དུང་པཎ་ཆེན་རིན་
པོ་ཆེའི་སྤྲུལ་སྐུ་ནི། པཎ་ཆེན་སྐུ་ཕྲེང་བཞི་པ་བློ་བཟང་ཆོས་རྒྱན་ནས་ངོས་
འཛིན་བྱས་པ་ཡིན་མོད། ཡིན་ནའང་ཁོང་གི་སྐུ་ཕྲེང་དང་པོ་མཁས་གྲུབ་རྗེ་
ནས་ངོས་བཟུང་པ་ལྟ་བུ་སོགས་ཀྱིས་མཚོན་ཐུབ་བོ།།
2. བོད་སིལ་བུར་འཐོར་ཏེ་གྲུབ་མཐའ་སྣ་ཚོགས་དར་བ། །
བཙན་པོའི་རྒྱལ་རབས་སྐབས་གྲུབ་མཐའ་མང་དུ་མེད་པ་དང༌། སྐབས་
དེའི་ཆོས་བྱེད་དགེ་འདུན་ང་འང་ལྟོས་བཅས་གྱིས་གྲངས་ཉུང༌། ཁོང་
ཚོར་མཚོན་ན་སྲིད་གཞུང་གི་གཅིག་གྱུར་གྱི་བཀོད་འདོམས་འོག་ཆོས་བྱེད་
དགོས་པ་དང༌། ཆོས་ཕྱོགས་ཀྱི་བྱ་བ་གང་ཞིག་སྒྲུབ་ཀྱང་སྲིད་གཞུང་གིས་
ཐད་ཀར་རོགས་སྐྱོར་བྱེད་པར་མ་ཟད། ཐ་ན་སྐབས་དེའི་ཆོས་བྱེད་དགེ་
འདུན་པར་ཕོག་སྦྱིན་པ་དང་མཆོད་གཞིས་སྤྲོད་པ་སོགས་དམིགས་བསལ་
གྱི་མཐུན་རྐྱེན་ངེས་ཅན་བསྐྲུན་ཡོད་ཕྱིར། ཁོ་ཚོའི་འཚོ་བ་དང་མངའ་ཁོངས་
རྒྱ་བསྐྱེད་པ་སོགས་ལ་དཀའ་ངལ་མེད་པ་རེད། བོད་སིལ་བུར་འཐོར་རྗེས་
གཅིག་གྱུར་གྱི་བཀོད་འདོམས་མེད་པའི་གནས་ཚུལ་འོག་ཆབ་སྲིད་ཐོག་
ཚོད་འཛིན་མེད་པ་དང༌། ཆོས་ལུགས་ལ་བདག་པོ་ངེས་ཅན་ཞིག་མེད་པར་
བརྟེན། བཀའ་གདམས་པ་དང་། ས་སྐྱ་པ། བཀའ་བརྒྱུད་པ་སོགས་ས་གནས་
- 1 16 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
དང་ཆོས་རྒྱུན་རང་བཞིན་གྱི་གྲུབ་མཐའ་མང་པོ་ཞིག་རིམ་བཞིན་བྱུང་བ་
འདི་ནི་བོད་དུ་སྤྲུལ་སྐུ་ལམ་ལུགས་བྱུང་ཐུབ་པའི་རྐྱེན་གཙོ་བོ་ཞིག་ཡིན་ནོ། །
3.གྲུབ་མཐའ་ཕན་ཚུན་བར་མཆོད་གཞིས་འཕྲོག་རྩོད་ཀྱི་དམག་
འཁྲུག་བྱུང་པ།
གྲུབ་མཐའ་མི་འདྲ་བ་ནང་ཕན་ཚུན་གྱིས། ཁོ་ཚོའི་འཚོ་བའི་རྟེན་
གཞི་སྟེ། མཆོད་གཞིས་སེམས་ཅན་དང་འབྲོག་པའི་རྩྭ་ཐང་སོགས་འཕྲོག་
རེས་ཆེད་རང་རང་ས་ནས་ས་གནས་སྲིད་གཞུང་ཞིག་གི་སྟོབས་ཤུགས་རེར་
སྐྱབས་བཅོལ་ནས། གྲུབ་མཐའ་ཕན་ཚུན་བར་འཁྲུག་རྩོད་མང་དུ་བྱས་པ་
དེས། བོད་མི་རིགས་ཀྱི་མཐུན་སྒྲིལ་ལ་འགལ་རྐྱེན་ཚབས་ཆེན་བཟོས་པ་
དང༌། དཔལ་འབྱོར་ལ་གནོད་པ་མང་དུ་ཐེབས་ཤིང་། བོད་མི་རིགས་ཀྱི་
ཆབ་སྲིད་དང་དཔལ་འབྱོར་སོགས་ཕྱོགས་ཡོངས་ནས་ཉམས་རྒུད་དུ་གྱུར་
པའི་དུས་རབས་ཤིག་ཏུ་སླེབས། དཔེར་ན། “སྤྱི་ལོ་1291ལོ་ས་སྐྱའི་དཔོན་
ཆེན་ཨང་ལེན་གྱིས་ཧུ་པི་ལི་སེ་ཆེན་ཧན་གྱི་བུ་ཐི་མི་བྷོ་ཁས་ཀྱི་དམག་དཔུང་
བོད་དུ་ཁྲིད་ཡོང་སྟེ་གཙང་དམག་དང་མཉམ་དུ་འབྲི་གུང་བར་དམག་དྲངས།
འབྲི་གུང་མཐིལ་གྱི་ལྷ་ཁང་ཆེན་མོ་མེར་བསྲེགས་བཏང་། གྲྭ་པ་དང་མི་སྐྱ་
བསྡོམས་པའི་མི་གྲངས་ཆིག་ཁྲི་ལྷག་ཙམ་བསད་་[12]པ་ལྟ་བུས་མཚོན་ཐུབ།
སྐབས་དེའི་དམག་འཁྲུག་ནི་རྣམ་པའི་ཆ་ནས་གྲུབ་མཐའ་བར་གྱི་རྩོད་པ་
ཞིག་ཡིན་མོད་། ངོ་བོའི་ཆ་ནས་མཆོད་གཞིས་འཕྲོག་རེས་གྱི་འཐབ་རྩོད་ཞིག་
ཡིན། སྐབས་དེའི་གྲུབ་མཐའ་གང་ཞིག་ཡིན་ཡང་འཕེལ་རྒྱས་སུ་འགྲོ་དགོས་
ན་དཔལ་འབྱོར་གྱི་སྟོབས་ཤུགས་ངེས་ཅན་ཞིག་ལ་རག་ལས་པ་དང་། དཔལ་
འབྱོར་གྱི་སྟོབས་ཤུགས་དེ་ཡང་མཆོད་གཞིས་དང་སྐད་གྲགས་ཆེ་བའི་དགེ་
བའི་བཤེས་གཉེན་དང་རྣལ་འབྱོར་པ་ལ་རག་ལས་ཡོད་པ་འདི་ཡང་བོད་
- T17 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
སྤྲུལ་སྐུ་ལམ་ལུགས་བྱུང་ཐུབ་པའི་རྐྱེན་གཙོ་བོ་ཞིག་ཡིན་ནོ། །
4. བསྟན་པ་ཕྱི་དར་དེ་སྔ་དར་ལས་འཕེལ་རྒྱས་ཆེ་པོ་བྱུང་བ།
བསྟན་པ་ཕྱི་དར་སྐབས་བོད་ཀྱི་ཆབ་དཔལ་རིག་གསུམ་ལས་གཙོ་
བོ་རིག་གནས་ཆ་ནས་འཕེལ་རྒྱས་བྱུང་ཞིང་། ཁྱད་པར་དུ་ནང་བསྟན་ལ་
འཕེལ་རྒྱས་ཆེན་པོ་བྱུང་། དཔེར་ན། བོད་སིལ་བུའི་དུས་སྐབས་སུ་རྔོག་བློ་
ལྡན་ཤེས་རབ་སོགས་བོད་ཀྱི་ན་གཞོན་བློ་རིག་ཅན་མང་པོ་ཞིག་རྒྱ་གར་
དང་། ནེ་པཱ་ལ། ཀསྨིར་སོགས་ཕྱི་རྒྱལ་དུ་ཕྱིན་ཏེ་ཁོ་ཚོས་ནང་བསྟན་སྐོར་གྱི་
རིག་གཞུང་མང་པོ་དཔྱིས་ཕྱིན་པར་བསླབས་ཤིང༌། ཕྱིར་བོད་དུ་ལོག་ནས་
ལོ་ཙཱ་བར་གྱུར་པ་ཉིས་བརྒྱ་ལྔ་བཅུ་ལྷག་ཟིན་ཡོད་པ་དང། དེ་བསྟན་པ་སྔ་
དར་དང་བསྡུར་ན་ལྡབ་གཉིས་ཀྱིས་མང་བ་ལྟ་བུ་དང་། སྤྱི་ལོ་1201ལོར། ཨ་
ལ་པོའི་དམག་དཔུང་གིས་རྒྱ་གར་ལ་བཙན་འཛུལ་བྱས་པ་དང་། རྒྱ་གར་
གྱི་ཡུལ་དབུས་དང་། ལྷོ་ཕྱོགས། ནུབ་ཕྱོགས་བཅས་དབང་བསྒྱུར་བྱས་ཤིང་
“ཏཱ་སིག་གི་ཆོས་ལུགས་”དར་སྤེལ་དུ་བཏང་བ་སོགས་ཀྱི་གནས་ཚུལ་སྐྱོ་བོ་ལ་
བརྟེན། ནང་པའི་པཎྜི་ཏ་དང་དགེ་འདུན་པ་མང་པོ་ཞིག་འབར་མ་དང་། ཡོ་
ནན་ ལོའོ་ལོ། ཅན་ཧྥུ་ཀྲེ། ཐེའི་གོ་བཅས་སུ་ཡུལ་བྱོལ་དུ་ཕེབས་པ་དང༌། དེའི་
ནང་གི་སྐོར་ཞིག་ཨ་སམ་(བོད་ཀྱི་ལྷོ་ཕྱོགས་སུ་ཡོད་པའི་ཡུལ་ཞིག་)དང་།
ནེ་པཱ་ལ་བརྒྱུད་བོད་དུ་ཕེབས། དཔེར་ན། བོད་དུ་སྐད་གྲགས་ཆེ་བའི་ཁ་ཆེ་
པཎ་ཆེན་ཤཱཀྱ་ཤི་ཞུ་བ་ཡང་དུས་སྐབས་དེར་ཨ་སམ་དང་གྲོ་མོ་བརྒྱུད་བོད་
དུ་ཕེབས་པ་ལྟ་བུའོ། །
མདོར་ན་བོད་སིལ་བུའི་སྐབས་སུ་ཧིན་རྡུ་དང༌། ཕ་ཁི་སི་ཐན། ཨ་
ཧྥུ་ཧན། ཀསྨིར་བཅས་ནས་སྔ་གཞུག་ཏུ་པཎྜི་ཏ་དོན་གསུམ་བྱུང་པ་དེ་
ཡང་། བསྟན་པ་སྔ་དར་དང་བསྡུར་ན་ལྡབ་གཉིས་ཀྱིས་མང་པ་དང་། མར་
1 18 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
བ་ལོ་ཙཱ་བས་རྒྱ་གར་གྲུབ་ཆེན་ནཱ་རོ་པ་སོགས་ཀྱི་མདུན་ནས་ཟབ་ཆོས་
ཀྱི་གདམས་པ་མང་དུ་བླངས་པ་དང༌། ཁྱད་པར་དུ་“བཀའ་བབས་བཞིའི་
གདམས་པ”བོད་དུ་སྤེལ་བ་ནས་བཟུང་རྗེ་མི་ལ་རས་པ་སོགས་གྲུབ་པ་ཐོབ་
པའི་སྐྱེས་བུ་ཟམ་མ་ཆད་པར་བྱུང་བ་སོགས་ནི། བསྟན་པ་སྔ་དར་དང་
བསྡུར་ན་བོད་ཀྱི་ནང་བསྟན་དེ་རྣམ་པའི་ཆ་ནས་རྒྱ་ཆེ་ཞིང་ངོ་བོའི་ཆ་ནས་
གཏིང་ཟབ་ལ་ཕུན་སུམ་ཚོགས་པ་ཞིག་ཏུ་གྱུར་བར་མ་ཟད། དུས་རབས་
བཅུ་གསུམ་པའི་སྐབས་ནས་བཟུང་བོད་ཡུལ་འདི་ནང་བསྟན་གྱི་ཕ་ས་ལྟ་
བུར་གྱུར་ཡོད་པ་འདི་ཡང་བོད་དུ་སྤྲུལ་སྐུ་ལམ་ལུགས་བྱུང་ཐུབ་པའི་རྐྱེན་
གཙོ་བོ་ཞིག་ཡིན་ནོ། །
5.བོད་རང་དུ་རྒྱ་བོད་སོག་གསུམ་དུ་སྐད་གྲགས་ཆེ་བའི་རྟོགས་ལྡན་
པ་མང་དུ་བྱུང་བ། །
ཕལ་ཆེར་དུས་རབས་བཅུ་གཉིས་པའི་དུས་མཇུག་ནས་བཟུང་ཡ་གླིང་
ལྷོ་ཤར་ཕྱོགས་ཀྱི་རྒྱལ་ཁབ་མང་པོའི་གནས་ཚུལ་ལ་འགྱུར་ལྡོག་བྱུང་སྟེ། རྒྱ་
གར་དང་ཁ་ཆེ། ལི་ཡུལ་སོགས་སུ་དར་བའི་ནང་བསྟན་ལ་གོད་ཆགས་
ཐེབས། དུས་སྐབས་དེར་མཚོན་ན་བོད་དུ་ནང་བསྟན་སྤེལ་བར་ཕྱི་ནང་གི་
གེགས་རྐྱེན་མེད་པར་མ་ཟད། ད་དུང་དམངས་ཁྲོད་དུ་ནང་བསྟན་དར་
སྤེལ་དུ་གཏོང་བར་ཆ་རྐྱེན་ངེས་ཅན་འཛོམས་ཡོད། དེ་བས་དུས་སྐབས་
དེར་བོད་ཡུལ་འདི་ཨེ་ཤི་ཡའི་ཤར་ལྷོའི་ཕྱོགས་སུ་དར་བའི་ནང་པའི་གཞུང་
དང་མན་ངག་གི་འདུ་ས་དང་། སྤེལ་ས། ཉམས་ལེན་བྱེད་སའི་ལྟེ་བ་ལྟ་བུར་
གྱུར་པར་མ་ཟད། ད་དུང་ནང་བའི་གཞུང་ལ་སློབ་སྦྱོང་དང༌། གཞུང་དོན་
ཚུལ་བཞིན་ཉམས་སུ་ལེན་པའི་སྲོལ་དེ་བོད་མིའི་འདུ་ཤེས་གཙོ་བོ་ཞིག་
ཏུ་གྱུར། དེ་ལྟ་བུའི་ཕྱི་ནང་གི་རྒྱུ་རྐྱེན་ངེས་ཅན་འཛོམས་པ་ལ་བརྟེན། བོད་
- 1 19 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
དུ“མར་མི་དྭགས་གསུམ”སོགས་མཁས་གྲུབ་གཉིས་ལྡན་གྱི་བསྟན་འཛིན་གྱི་
སྐྱེས་བུ་བར་མ་ཆད་དུ་བྱུང་བ་དེ་ནི་བོད་དུ་སྤྲུལ་སྐུ་ལམ་ལུགས་བྱུང་ཐུབ་
པའི་རྒྱུ་རྐྱེན་གཙོ་བོ་ཞིག་ཡིན་ནོ། །
གསུམ། བོད་ཀྱི་སྤྲུལ་སྐུའི་ཐོག་མ།
བོད་ཀྱི་སྤྲུལ་སྐུའི་ཐོག་མ་ནི་ཀརྨ་རང་བྱུང་རྡོ་རྗེ་(1284， 1339)ཡིན་
སྤྲུལ་སྐུ་འདི་ཐུགས་ཐག་གཅོད་ཚུལ་དེ་གཞན་དང་མི་འདྲ་བ་ཞིག་ཡོད་པ་
ནི། རང་ཉིད་ཀྱི་སྤྲུལ་སྐུ་རང་ཉིད་ཀྱིས་ཐུགས་ཐག་གཅོད་པ་དེ་ཡིན། ཀརྨ་
རང་བྱུང་རྡོ་རྗེ་ཁོང་ཇི་ལྟར་ཐུགས་ཐག་བཅད་ཚུལ་ནི། རྗེ་བཙུན་མི་ལ་རས་
པའི་སློབ་མ་མཉམ་མེད་དྭགས་པོ་ལྷ་རྗེས། སྤྱི་ལོ་(1121)ལོར་དྭགས་ལྷ་སྒམ་
པོའི་དགོན་པ་བཏབ་སྟེ་གནས་གཞི་བཟུང་པ་ནས་བཀའ་བརྒྱུད་པའི་གྲུབ་
མཐའ་བྱུང་པ་དང་། སྤྱི་ལོ་1189)ལོར་མཉམ་མེད་དྭགས་པོ་ལྷ་རྗེའི་སློབ་
མ་ཀརྨ་དུས་གསུམ་མཁྱེན་པས། སྟོད་ལུང་དུ་མཚུར་ཕུའི་དགོན་པ་བཏབ་
སྟེ་གནས་གཞི་བཟུང་པ་ནས། བཀའ་བརྒྱུད་པའི་གྲུབ་མཐའི་བྱེ་བྲག་པ་
ཀརྨ་བཀའ་བརྒྱུད་པའི་གྲུབ་མཐའ་བྱུང༌། ཀརྨ་དུས་གསུམ་མཁྱེན་པ་(1110-
1193)ནི་ལུང་དང་རྟོགས་པའི་ཡོན་ཏན་དུ་མ་ཐུན་མོང་ལ་མངོན་དུ་གྱུར་
པ་ཞིག་ཡིན་ཏེ། དཔེར་ན་རྟོག་པའི་རང་བསྲེལ་་བཞག་པ་སོགས་སྔར་བྱུང་
མ་མྱོང་པའི་རྟགས་མཚན་ཁྱད་པར་བ་དུ་མས་ཕྱུག་ཅིང་། ཁོང་གི་སྐུ་ཚེ་
གང་བོར་བཤད་སྒྲུབ་ཁོ་ནས་དུས་འདའ་བར་བྱས་པ་དང་། སློབ་ཚོགས་
མང་དུ་འདུས་ལ་འཕྲིན་ལས་ཤིན་ཏུ་རྒྱས་པ་ཞིག་ཡིན། “རྗེ་དུས་གསུམ་
- 12{j -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
མཁྱེན་པ་གཤེགས་ཁར་ཡང་སྲིད་འབྱོན་རྒྱུའི་ཞལ་ཆེམས་རྣམ་གྲངས་གསུམ་
13]སོགས་བཞག་པ་ལྟར་ཀརྨ་པཀྵི་སྟེ་ཀརྨ་ཆོས་ཀྱི་བླ་མ་(1204- 1283)སྐུ་
འཁྲུངས་པ་ཡིན་པའི་བཤད་སྲོལ་ཡོད་མོད། ཡིན་ནའང་ཁོང་གཞོན་དུས་
ནས་ཐུགས་ཐག་བཅད་པ་མ་ཡིན་ཞིང་། ཀརྨ་པཀྵི་(སོག་སྐད་དེ་ཆོས་ཀྱི་
བླ་མ་)ཁོང་ཀརྨ་དུས་གསུམ་མཁྱེན་པ་འདས་ནས་ལོ་བཅུ་གཅིག་གི་རྗེས་
ནས་སྐུ་འཁྲུངས་པ་དང་། ཁོང་ཞལ་བཞུགས་པའི་སྐབས་དེར་གྲུབ་ཆེན་ས་
ར་ཧའི་རྣམ་སྤྲུལ་དུ་གྲགས་པ་ཙམ་ལས་དུས་གསུམ་མཁྱེན་པའི་སྐུ་སྐྱེ་ཡིན་
པར་གྲགས་པའི་ལུང་ཁུང་མ་མེད་དོ། །
ཀརྨ་པཀྵི་ལ་མཚོན་ནའང་ལུང་རྟོགས་ཀྱི་ཡོན་ཏན་དུ་མས་ཕྱུག་ཅིང་
ཆོས་སྲིད་གཉིས་ཀའི་མཛད་འཕྲིན་ཤིན་ཏུ་རྒྱས་ལ། ཁྱད་པར་དུ་སྙན་པའི་
གྲགས་པ་རྒྱ་བོད་སོག་གསུམ་དུ་ཁྱབ་ཡོད་པ་ཞིག་ཡིན། ཁོང་མྱ་ངན་ལས་
འདའ་ལ་ཉེ་སྐབས་མ་འོངས་ལུང་བསྟན་དང་འགྲོ་བའི་དོན་དང་ཨོ་རྒྱུན་
པ་རིན་པོ་ཆེར་གདུལ་བྱ་གར་ཡོད་སོགས་ལུང་བསྟན་ཞིབ་རྒྱས་སུ་གནང་
རྗེས། བསྲེ་འཕོའི་གདམས་པ་དང་། སྐུ་གསུམ་ངོ་སྤྲོད་ཀྱི་ཕྱག་དཔེ། དབུ་ཞྭ་
ཞྭ་ནག་གཅིག་བཅས་ཨོ་རྒྱན་པ་རིན་པོ་ཆེ་ལ་གཏད་དེ་འདི་རྣམས་ཁྱེད་
ཀྱིས་མགོ་འདོན་པ་བྱེད་དགོས་ཞིག་ཡོང་བས་དེ་ལ་གཏོད། ང་དང་མྱུར་དུ་
འཕྲད་ཡོང་་''ཞེས་དང་། ད་དུང་ཁོང་གི་འཁོར་དགེ་འདུན་རྣམས་ལ་“ཉི་
མ་དོ་ནུབ་ནུབ་ཀྱང་སང་འཆར་བ་བཞིན་རེ་ཤིག་མི་སྣང་བར་གྱུར་ཀྱང་།
གདུལ་བྱའི་དོན་དུ་སྤྲུལ་བའི་སྐུ་ཤེས་བྱ་ཀུན་ལ་མཁས་པ་ཞིག་གནམ་ནས་
བྱ་བབས་པ་བཞིན་མྱུར་དུ་འོང་”[19ཞེས་དང་“མང་ཡུལ་གངས་ཞུར་མོའི་
མདུན་ཕྱོགས་ཀྱི་མི་མང་པོ་ལྷ་སར་ཇོ་མཇལ་དུ་ཕྱིན་ནས་མཚུར་ཕུ་གྲུབ་
ཐོབ་ཆེན་པོར་མཇལ་བར་བྱུང་། དེ་རྣམས་ལ་ཆོས་དང་བྱིན་རླབས། ཟས་
- 121 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
གོས་སོགས་ཀྱི་གནང་སྦྱིན་གྱ་ནོམས་པ་གནང་། དེའི་ནང་ནས་དོ་ཧ་དང་
རྙིང་མ་དང་ཞི་བྱེད་རྒྱུད་ཕྱི་ལ་མཁས་པའི་སྟོན་པ་ཆོས་དཔལ་བྱ་བ་སྙོམས་
ཆུང་ཞིག་ཡོད་པ་ལ་ཁྱོད་ཅུང་ཟད་སྡོད་དང་གསུངས། གནང་སྦྱིན་བཟང་པོ་
གནང་ནས་ངེད་ཀྱིས་ཁྱེད་ལ་གནས་ཚང་ཞིག་གཡོར་དགོས་པ་འདུག་པས་
དེ་ཐོང་ཞིག་གསུངས། ཁོང་གིས་གོ་བ་མ་ཕོགས་ནས་ཞུ་སྤོབས་མ་རྙེད། ཟླ་
བོ་རྣམས་ལ་སྨྲས་པས། ཁྱོད་རང་གར་སྡོད་མེད་པ་ལ་རིན་པོ་ཆེར་གནས་
ཚང་ག་ནས་འོངས་ཟེར་ནས་ཁོང་ལ་མི་འོས་པའི་རྣམ་འགྱུར་བཅས་བཞད་
གད་དི་རིར་སོང་་18ཞེས་པ་སོགས་ཀྱི་ལུང་བསྟན་མང་དུ་གསུངས་ཏེ་སྐུ་མྱ་
ངན་ལས་འདས་སོ། །
ཀརྨ་པཀྴི་མྱ་ངན་ལས་འདས་པའི་ཕྱི་ལོ་སྟེ་སྤྱི་ལོ1284ལོར་ཀརྨ་པཀྵིས་
ལུང་བསྟན་དང་རྟགས་མཚན་ཇི་བཞིན། མངའ་རིས་མང་ཡུལ་གུང་ཐང་
གངས་ཞུར་མོའི་འགྲམ་རྩ་ཕུ་རླུང་ཤོད་ཅེས་པར། ཡབ་ཆོས་དཔལ་དང་
ཡུམ་ཇོ་མོ་གཡང་འདྲེན་གཉིས་ཀྱི་སྲས་སུ་འཁྲུངས། དགུང་ལོ་གསུམ་བཞི་
ནས་རྡོ་བའི་ཁྲི་ཆུང་ལ་བཞུགས་ནས་སྐུ་གསུམ་ངོ་སྤྲོད་སོགས་ཀྱི་ཟབ་ཆོས་
གསུངས་པ་དང་། ཡབ་ཡུམ་ལ་དགོན་པ་དང་ནོར་ལོངས་སྤྱོད་དཔག་
ཏུ་མེད་པ་ཡོད་ལུགས་ཧ་ཅང་གསལ་བ་ཐེངས་མང་གསུངས། དགུང་ལོ་
ལྔ་ལོན་པ་ན་ཀརྨ་པཀིས་དོན་རྒྱུད་ཀྱི་བསྟན་པ་གཏད་ཕྱག་དཔེ་དང་ཞྭ་
ནག་སོགས་བསྩལ་ནས་བཀས་མངགས་པ་ལྟར་གྲུབ་ཐོབ་ཆེན་པོ་ཨོ་རྒྱན་པ་
རིན་ཆེན་དཔལ་ལ་རིན་པོ་ཆེ་ཀརྨ་པ་འབྱོན་པ་ལ་འོད་ཀྱི་དྲ་བས་ཁེངས་པ་
སོགས་གཟིགས་སྣང་ཤིན་ཏུ་གསལ་བ་མང་པོ་བྱུང་ཡང༌། ད་དུང་ཉམས་
སད་ཕྱིར་སྟན་མཐོན་པོ་བཤམས། ནང་དོན་དུ་ཞབས་འབྲིང་རྣམས་ལ་
དུང་འབུད་པ་སོགས་བསུ་བ་ཞུས་གསུངས། ཁོང་རང་ཉིད་ཀྱིས་གསང་
- 122 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
བདག་གི་ཏིང་ངེ་འཛིན་མཛད་ནས་བཞུགས་པས་བྱིས་པ་དེ་ཨོ་རྒྱན་པའི་
དྲུང་དུ་ཡོང་དུས། ཟིལ་གྱིས་མ་ནོན་པར་བག་ཚ་མེད་པར་དྲིལ་གདངས་
ཤིག་ཡོད་པ་དེ་དཀྲོལ། སྟན་མཐོན་པོ་ལ་ཐད་ཀྱིས་འཛེགས་ནས་བཞུགས།
ཁྱོད་སུ་ཡིན་གསུངས་པས་ཕྱག་མཛུབ་ནམ་མཁའ་ལ་བསྒྲེངས་ནས་ང་ནི་
མིང་ཡོངས་སུ་གྲགས་པའི་ཀརྨ་པའོ་གསུངས། སྔོན་གྱི་མཇལ་ལུགས་ཤོད་
གསུངས་པས་ཐམས་ཅད་ཚིགས་བཅད་དུ་གསུངས། ངའི་ཞྭ་ནག་དང་དཔེ་
ཆ་ཁྱེད་ལ་ཡོད་པ་གསུངས། དེ་བདེན་ཞེས་དབུ་ཞ་ཕུལ་བ་བཞེས། སླར་
མར་བབས་ནས་ང་བླ་མ་ཡིན་ཀྱང་ད་ཆ་ཁྱེད་ཀྱིས་བསྐྱངས་དགོས་པ་འདུག་
ཡབ་ཡུམ་ལ་གསུངས་ཚུལ་རྣམས་ཞལ་འཛོམས་ཏེ་དྲིས་པས་ཕྱོགས་ཐམས་
ཅད་ནས་རྟགས་ཐོན་ཐམས་ཅད་ཡིད་ཆེས་ཏེ་ཀརྨ་པཀྵིའི་ཡང་སྲིད་དུ་ངོས་
འཛིན་མཛད། ངའི་བླ་མའི་གསང་མཚན་རང་བྱུང་རྡོ་རྗེ་ཡིན་པས་མཚན་ཡང་
དེ་ག་འདོགས་སོ་གསུངས་ནས་མ་བསྒྱུར་བར་རང་བྱུང་རྡོ་རྗེ་རུ་གསོལ་“l?|
དེས་ན་ཀརྨ་རང་བྱུང་རྡོ་རྗེ་ནི་སྐུ་གོང་མའི་ལུང་བསྟན་དང་རང་སྟེང་གི་
རྟགས་མཚན་དུ་མ་ལ་བརྟེན་ནས་སྐུ་ན་ཕྲ་མོའི་དུས་ནས་ངོས་འཛིན་བྱས་
ཤིང་ཀུན་ལ་གྲགས་པ་ཞིག་ཡིན་པས། ཁོང་ནི་བོད་ཀྱི་ལོ་རྒྱུས་ཐོག་གི་སྤྲུལ་
སྐུ་ངོས་འཛིན་བྱས་པའི་ཐོག་མ་ཡིན་ནོ། །
དེ་ཡང་ཀརྨ་པའི་རབས་དང་པོ་དུས་གསུམ་མཁྱེན་པ་ནས་བརྩི་བ་དེ་
སྤྲུལ་སྐུའི་རབས་ཡར་འདེད་བྱས་པ་ཙམ་ལས། ཀརྨ་དུས་གསུམ་མཁྱེན་པ་
དང་། པཀྵི་གཉིས་བྱིས་པའི་དུས་ནས་ངོས་འཛིན་བྱས་པ་མ་ཡིན་ལ། འདི་
འདྲའི་གོམས་སྲོལ་དེ་བོད་ཀྱི་སྤྲུལ་སྐུ་ཕལ་མོ་ཆེར་ཆགས་ཡོད་དོ། །
རྒྱལ་པ་ཀརྨ་པ་སྐུ་ཕྲེང་རིམ་བྱོན་ནི། བོད་ཀྱི་སྤྲུལ་སྐུ་ལམ་ལུགས་ཁྲོད་
ཀྱི་གནས་ཚུལ་ཁྱད་པར་བ་ཞིག་ཡིན་པ་དང༌། ཁོང་གིས་ཡང་སྲིད་ཕྱི་མ་
- 123 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད། །
གང་དུ་འཁྲུངས་པའི་གནས་དང་། ལོ་ཟླ་དང་དུས་ཚིགས། ཕ་མ་དང་ཡང་
སྲིད་ཀྱི་མཚན་ཟུར། རྟགས་དང་མཚན་མ་ཇི་ལྟར་འབྱུང་བ་སོགས་ཇི་སྐད་
ལུང་བསྟན་བཞིན་བྱུང་ན་དེ་ནི་ཡང་སྲིད་འཁྲུལ་མེད་དུ་ངོས་འཛིན་བྱེད་པ་
ཡིན། དཔེར་ན། ད་ལྟ་ཞལ་བཞུགས་པའི་ཀརྨ་སྐུ་ཕྲེང་བཅུ་བདུན་པ་ཇི་ལྟར་
བྱོན་ཚུལ་སྐོར་གྱི་གོ་རིམ་ཆ་ཚང་གཟུགས་སུ་ཕབས་ཡོད་པ་འདི་ལས་ཀྱང་
གནས་ཚུལ་ཅུང་བརྒྱུད་རིམ་ལྡན་པ་ཞིག་རྒྱུས་ལོན་བྱེད་ཐུབ།
བཞི། བོད་ཀྱི་སྤྲུལ་སྐུ་ཆེ་ཁག་རྒྱལ་པ་པཎ་ཆེན་གྱི་སྤྲུལ་སྐུ་ཇི་ལྟར་བྱོན་ཚུལ།
1. རྒྱལ་པ་རིན་པོ་ཆེའི་སྤྲུལ་སྐུ་བྱོན་ཚུལ།
རྒྱལ་པ་རིན་པོ་ཆེའི་སྤྲུལ་སྐུ་ངོས་འཛིན་སྲོལ་ནི་རྒྱལ་དབང་སྐུ་ཕྲེང་
གཉིས་པ་རྒྱལ་བ་དགེ་འདུན་རྒྱ་མཚོ་(1475-1542)ནས་བྱུང་པ་ཡིན། ཁོང་བྱིས་
པའི་དུས་སུ་སྐུ་སྐྱེ་སྔོན་མ་དྲན་པའི་རྟགས་མཚན་ཁྱད་པར་བ་མང་དུ་བྱུང་
པར་བརྟེན། སྤྱི་ལོ་1485ལོར་པཎ་ཆེན་ལུང་རིགས་རྒྱ་མཚོས་(1418-? བཀྲ་
ཤིས་ལྷུན་པོའི་ཁྲི་ཐོག་གསུམ་པ་ཡིན། ལོ་བཅུའི་རིང་ཁྲི་བསྐྱངས)གཙོས།
བཀྲ་ཤིས་ལྷུན་པོའི་སློབ་དཔོན་རྣམས་བཀའ་བགྲོས་ཐོག་ཐམས་ཅད་མཁྱེན་
པ་དགེ་འདུན་གྲུབ་གྱི་ཡང་སྲིད་དུ་ངོས་འཛིན་བྱས་ འདི་ནི་དགེ་ལུགས་
པའི་གྲུབ་མཐའ་ལ་མཚོན་ན་སྤྲུལ་སྐུའི་ཐོག་མ་ཡིན་ནོ། །
ཁོང་གི་རྟགས་མཚན་ཁྱད་པར་ཅན་དག་ལས་དཔེ་མཚོན་ཙམ་བཀོད་
ན། དགུང་ལོ་གསུམ་པའི་དུས་སྐབས་ཤིག་ལ་ཡུམ་གྱིས་སྡིགས། བུ་ང་ནི་མི་
སྡོད་བཀྲ་ཤིས་ལྷུན་པོར་འགྲོ་ ཁང་པ་ཡང་འདི་བས་སྐྱིད་པ་ཡོད། བུ་རམ་
- 124 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
ཟས་འཕྲོ་ཡང་ཡོད་ཟེར་བ་འདི་སྐུའི་སྐྱེ་བ་དྲན་པའི་གསུང་ཐོག་མ་ཡིན་
པར་གྲགས། “རྒྱལ་བ་དགེ་འདུན་རྒྱ་མཚོ་ཡབ་ཀྱི་ཕང་ཐོགས་སྐབས་ནམ་
མཁའི་དབྱིངས་ནས་འབྲུག་གྲགས་པ་གསན་ནས་ཡབ་ལ། ཕ་བློ་བཟང་
གྲགས་པའི་ཆོས་གསུངས་པ་འདྲ་ཞིག་གོ་ གསུངས་པར། ཡབ་ཀྱིས་ཕ་བློ་
བཟང་གྲགས་པས་ཆོས་ཇི་ལྟར་གསུངས་དྲིས་པར། འོ་ལགས་སོ། །བཤེས་
གཉེན་དུལ་བ་ཞི་བ་ཉེར་ཞི་བ། །ཡོན་ཏན་ལྷག་པ་བརྩོན་བཅས་ལུང་གིས་
ཕྱུག །དེ་ཉིད་རབ་ཏུ་རྟོགས་ལ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་
སྤངས་ལ་བརྟེན། །ཞེས་གསུངས་པ་རེད་ཅེས་རྗེ་དགེ་འདུན་གྲུབ་པས་རྗེ་
ཙོང་ཁ་པ་ལས་ཆོས་གསན་པ་རྗེས་སུ་དྲན་པ་དང་། ཡང་དགུང་ལོ་གསུམ་
གྱི་དུས་ཡུམ་གྱིས་སྡིགས་མོ་བྱས་པར། ཁྱེད་རང་ང་ལ་མ་སྡིགས་གསོལ་བ་
ཐོབས་གསུངས། ཇི་ལྟར་འདེབས་ཞུས་པར། དགོས་འདོད་ཀུན་འབྱུང་ནོར་
བུ་བསམ་འཕེལ་ཁྱོད། །ཡོན་ཏན་ཐམས་ཅད་མ་བསླེབས་ཐུགས་སུ་ཆུད། །
ཐོས་བསམ་སྒོམ་པ་མཐར་ཕྱིན་གྲུབ་པ་བརྙེས། །འཕྲིན་ལས་རྒྱུན་མི་ཆད་
ལ་གསོལ་བ་འདེབས། །འདི་ཐོན་གསུངས་ཏེ་སྐུ་ཚེ་དེ་ལ་ཚིགས་བཅད་རྩོམ་
པའི་ཐོག་མ་ཡིན་”1 18)པར་གྲགས་པ་སོགས་ལ་བརྟེན་ནས་སྐབས་དེའི་མི་
རྣམས་ཀྱིས་རྟ་ནག་ཕུ་ན་ཐམས་ཅད་མཁྱེན་པའི་སྐུ་སྐྱེ་ཡོད་པ་འདུག་ཟེར་
བའི་གྲགས་པ་ཆེན་པོ་བྱུང། དགུང་ལོ་བརྒྱད་པའི་སྟེང་ཡབ་དང་མཉམ་དུ་
བཀྲ་ཤིས་ལྷུན་པོར་ཕྱིན་ཏེ། དགེ་འདུན་པ་རྣམས་ལ་མང་ཇ་དྲངས། ཚོགས་
མང་ལ་མཇལ་བ་ན། འདུ་ཁང་དུ་ཐོན་མ་ཐག་ཁྲི་ཁར་འཛེགས་ནས་ངོས་
དང་པོ་ཆོས་འཆད་དུས་འདི་ལྟར་བྱས་པ་ཡིན་ཞེས་སྨྲས་པ་དང་། བཀྲ་ཤིས་
ལྷུན་པོ་རང་དུ་ཡོད་པའི་སྔོན་གྱི་དགེ་སློང་རྒན་པ། ཆོས་རྗེ་དཔལ་འབྱོར་
དང་། གནས་བརྟན་དགེ་འདུན་སྒྲ་དབྱངས་ཟེར་བ་སོགས་ངོ་ཤེས་པ་དང་། ད་
- 125 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
དུང་བདག་མོ་ཚེ་རིང་མས་ཕུལ་བའི་མཛོ་མོ་ལོ་ལོན་ཞིག་ཡོད་པ་ལ། མཛོ་
མོ་འདི་ད་དུང་མ་ཤི་བར་འདུག་ཅེས་སྨྲས་པ་སོགས་རྟོགས་ཁྱད་པར་ཅན་
འདི་དག་མཐོང་བས་ཀུན་ལ་ཡིད་ཆེས་ཆེན་པོ་སྐྱེས་པར་གྲགས་སོ། །
ཁོང་གི་ཡང་སྲིད་ཕྱི་མ་རྣམས་ལ“ཏཱ་ལའི་བླ་མ་ཞེས་པའི་མཚན་སྙན་
འདི་ནི་སོག་པོ་ཨལ་ཐན་རྒྱལ་པོས་( (p if 1507=1582)སྤྱི་ལོ་ 1 578ལོར་རྒྱལ་
པ་རིན་པོ་ཆེའི་སྐུ་ཕྲེང་གསུམ་པ་བསོད་ནམས་རྒྱ་མཚོར་ཕུལ་བའི་མཚན་
བསྟོད་ཞིག་ཡིན། དེ་ཡང་གསེར་སྲང་བརྒྱ་ལས་གྲུབ་པའི་ཐམ་ཀ་འབྲུག་
སྡེར་མོ་ལྔས་མཚན་པའི་སྟེང་ཏཱ་ལའི་བླ་མ་བ་ཛྲ་དྷ་ར་”ཞེས་བརྐོས་ཡོད།
“ཏཱ་ལ་”ཞེས་པ་སོག་སྐད་དེ། བོད་སྐད་ཀྱི་དོན་ནི་རྒྱ་མཚོ་ཞེས་པ་ཡིན་
ནོ། །དུས་དེ་ནས་བཟུང་རྒྱལ་པ་རིན་པོ་ཆེའི་སྐུ་ཕྲེང་རིམ་བྱོན་གྱི་མཚན་ལ་
“ཏཱ་ལའི་བླ་མ”ཞེས་པའི་འབོད་སྲོལ་བྱུང༌། སྐབས་དེར་མི་ཆེན་ཐུག་དུས་
ཕན་ཚུན་ལ་མཚན་བསྟོད་འབུལ་སྲོལ་ཡོད་པས་རྒྱལ་པ་བསོད་ནམས་རྒྱ་
མཚོས་ཀྱང་ཨལ་ཐན་རྒྱལ་བོར་“ཆོས་ཀྱི་རྒྱལ་པོ་ལྷའི་ཚངས་པ་ཆེན་པོ་/19
ཞེས་པའི་མཚན་བསྟོད་གནང་། །
དེས་ན་རྒྱལ་པ་རིན་པོ་ཆེའི་སྤྲུལ་སྐུ་ནི་རྒྱལ་པ་ཀརྨ་པ་ལྟར་རང་ཉིད་
ཀྱིས་ཐུགས་ཐག་བཅད་པ་མ་ཡིན་པར། སྤྲུལ་སྐུའི་རྟགས་དང་ཁྱད་ཆོས་
དང་ཡང་ན་ལྷ་མོ་བླ་མཚོའི་མཚོ་གཟིགས་སོགས་ལ་བརྟེན་ནས་ཐུགས་ཐག་
གཅོད་དགོས་པ་ཡིན་ནོ། །
2. པཎ་ཆེན་རིན་པོ་ཆེའི་སྤྲུལ་སྐུ་བྱོན་ཚུལ།
པཎ་ཆེན་རིན་པོ་ཆེའི་ཡང་སྲིད་ངོས་འཛིན་བྱེད་པའི་སྲོལ་ནི། པཎ་
ཆེན་སྐུ་ཕྲེང་བཞི་པ་བློ་བཟང་ཆོས་རྒྱན་(1567= 1662)ནས་དར་པ་ཞིག་ཡིན།
ཁོང་ལ་མཚོན་ནའང་བྱིས་པའི་དུས་ནས་བཟུང་ལུང་རྟོགས་ཀྱི་ཡོན་ཏན་ངོ༌
ས 126 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
མཚར་བ་མང་པོ་ཞིག་ཕྱིར་མངོན་པར་བརྟེན། དབེན་ས་པ་སངས་རྒྱས་ཡེ་
ཤེས་ཀྱིས་དབེན་ས་པ་བློ་བཟང་དོན་གྲུབ་གྱི་ཡང་སྲིད་འཁྲུལ་མེད་དུ་ངོས་
འཛིན་མཛད་པ་དང་། སློབ་གཉེར་ལ་མཐུན་རྐྱེན་འཛོམས་པོ་སྦྱར་བས་
མཁས་ཤིང་གྲུབ་པའི་གྲགས་པ་ཤིན་ཏུ་རྒྱས། རྗེས་སུ་བཀྲ་ཤིས་ལྷུན་པོའི་
སྤྱི་སོ་ནས་ཁྲི་ཐོག་ཏུ་ཕེབས་དགོས་པར་ཞུས་པ་ལྟར་སྤྱི་ལོ་(1601)ལོར་ཁོང་
དགུང་གྲངས་སོ་གཅིག་བཞེས་ཐོག་བཀྲ་ཤིས་ལྷུན་པོའི་ཁྲི་ཐོག་ཏུ་ཕེབས། ཁྲི་
ཐོག་བཅོ་ལྔ་པ་ཡིན། དེ་ནས་བཟུང་དབེན་ས་པ་པཎ་ཆེན་(གདན་རབས་ཀྱི་
གོ་སའི་མིང་)ཐམས་ཅད་མཁྱེན་པ་ཞེས་པའི་མཚན་སྙན་ཡོངས་སུ་གྲགས་
པ་དང་། སྐུ་ཚེ་གང་བོར་བཀྲ་ཤིས་ལྷུན་པོའི་པཎ་ཆེན་དུ་བཞུགས་པས།
ཡང་སྲིད་ཕྱི་མ་རྣམས་ལའང་པཎ་ཆེན་གྱི་མཚན་སྙན་ཐོབ་ནས་བཀྲ་ཤིས་
ལྷུན་པོར་བདག་སྐྱོང་མཛད་པ་རེད། །
པཎ་ཆེན་བློ་བཟང་ཆོས་རྒྱུན་ཀྱི་རང་རྣམ་དུ་“བདག་ཉིད་ཆེན་པོ་ཐ་
མལ་གྱི་སྐུའི་བཀོད་པ་བསྡུ་བར་ཕྱོགས་པའི་དྲུང་དུ། རྗེ་བཙུན་སངས་རྒྱས་
ཡེ་ཤེས་ཀྱིས་དངོས་སུ་ཚིག་གི་ལམ་ནས་ཞུ་བ་ནི་མ་སྤོབས། ཡིད་ལ་གདུང་
བ་མི་བཟད་པ་སྐྱེས་ཤིང་། སྐུའི་སྐྱེ་བ་མྱུར་དུ་འབྱོན་པར་གསོལ་བ་རྩེ་གཅིག་
བཏབ་པའི་སེམས་ཀྱི་རྟོག་པ་ཐུགས་ཀྱིས་མཁྱེན་ནས། དྲུང་རབ་འབྱམས་
པ་དེ་ཙམ་གྱི་ཐུགས་ངལ་མཛད་མི་དགོས། ངེད་ཀྱང་སྤེལ་བའི་དེ་རུ་མྱུར་
དུ་ཡོང་"2ཞེས་དང་། “སྔོན་གྱི་ཆོས་རྒྱལ་མེས་དབོན་རྣམ་གསུམ་སོགས།
རིགས་གསུམ་མགོན་པོ་སོགས་ཀྱི་སྤྲུལ་བར་གྲགས་ཤིང་དོན་ལའང་དེ་ལྟར་
གྲུབ་ཀྱང་། གདུལ་བྱ་རྣམས་ཇོ་འབྲོམ་ཡབ་སྲས་ལ་གུས་པ་ལྷག་པར་བསྐྱེད་
པའི་ཕྱིར། དེ་དུས་ཀྱི་མཁན་སློབ་ཐམས་ཅད་ཇོ་བོ་རྗེ་དང༌། ཆོས་རྒྱལ་ཐམས་
ཅད་འཕགས་པ་སྤྱན་རས་གཟིགས་ཁོ་ནའི་སྤྲུལ་བར་གསུངས་པ་ལྟར། རྗེ་
127 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གྲུབ་པའི་དབང་ཕྱུག་ཉིད་ཀྱི་མཚན་གྱི་བྱིན་གྱིས་བརླབས་པས་བསྟན་པ་
དང་འགྲོ་བ་ལ་ཕན་པར་འགྱུར་ཐབས་ལ་དགོངས་པ་འདྲ།”2ཞེས་གསུངས་
པའི་ལུང་ལས། དབེན་ས་པ་སངས་རྒྱས་ཡེ་ཤེས་ལ་རང་གི་སྤྲུལ་སྐུ་འབྱོན་
རྒྱུའི་ཞལ་ཆེམས་ཡོད་པ་དང་། “གུས་པ་ལྷག་པར་བསྐྱེད་པ་”དང་“མཚན་གྱི་
བྱིན་གྱིས་བརླབས་པས་བསྟན་པ་དང་འགྲོ་བ་ལ་ཕན་པར་འགྱུར་ཐབས་”སོགས་
སྐབས་དེར་སྤྲུལ་སྐུ་འཚོལ་བའི་དགོངས་གཞི་དང་དགོས་པ་དངོས་སུ་
བསྟན་འདུག
པཎ་ཆེན་ཨེར་ཏི་ནི་་ཞེས་པའི་མཚན་སྙན་འདི་ནི་གོང་མ་ཁང་ཞི་
( 9 1662 - 1722) )ཡིས་པཎ་ཆེན་སྐུ་ཕྲེང་ལྔ་པ་བློ་བཟང་ཡེ་ཤེས་དགུང་
ལོ་ང་གཅིག་བཞེས་པ་སྤྱི་ལོ་1713ལོར་ཕུལ་བ་ཞིག་ཡིན་ལ། དེ་ནས་བཟུང་
ཁོང་གི་སྐུ་ཕྲེང་ཕྱི་མ་རྣམས་ལ་པན་ཆེན་ཨེར་ཏི་ནི་ཞེས་པའི་འབོད་སྲོལ་
ཆགས། ་པཎ་”ཞེས་པ་རྒྱ་གར་སྐད་དེ་པཎྜི་ཏའི་བསྡུས་མིང་ཡིན། བོད་སྐད་
དུ་བསྒྱུར་ན་ མཁས་པ་ཞེས་པའི་དོན་ཡིན། “ཆེན་་ནི་བོད་སྐད་རང་ཡིན་
ལ། ་ཨེར་ཏི་ནི་་ཞེས་མན་ཇུ་སྐད་(ལ་ལས་སོག་སྐད་ཡིན་པར་བཤད)དེ་བོད་
སྐད་བསྒྱུར་ན་རིན་པོ་ཚེ་་ཞེས་པའི་དོན་ནོ། །
གོང་གསལ་གྱི་སྤྲུལ་སྐུ་ཆེ་ཁག་གསུམ་གྱི་བྱུང་རིམ་ལས་ང་ཚོས་མཐོང་
ཐུབ་པ་ནི། རྒྱལ་བ་ཀརྨ་པ་ལྟ་བུ་ཡིན་ན་རང་ཉིད་ཀྱི་སྤྲུལ་སྐུ་རང་ཉིད་
ཀྱིས་ངོས་བཟུང་པ་དང༌། རྒྱལ་པ་པཎ་ཆེན་གཉིས་ལྟ་བུ་ཡིན་ན་སྤྲུལ་སྐུའི་
རྟགས་དང་ཁྱད་ཆོས་ལ་བརྟེན་ནས་ངོས་བཟུང་པ་ཡིན་པས། ལུགས་གཉིས་
གང་ཡིན་ཡང་བོད་ཀྱི་སྤྲུལ་སྐུའི་ལམ་ལུགས་ཁྲོད་བྱུང་པའི་ཆེས་ངོ་མཚར་
ས་ཡིན་པས་ན་བོད་ཀྱི་སྤྲུལ་སྐུ་ལམ་ལུགས་འདི་འཛམ་གླིང་གི་ངོ་མཚར་
བའི་སྣང་ཚུལ་བདུན་གྱི་གྲས་སུ་ཚུད་ཐུབ་པ་བྱུང་། གོང་དུ་ཞུས་པ་ལྟར་བོད་
128 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
དུ་ཆེས་ངོ་མཚར་བའི་སྤྲུལ་སྐུ་སད་པའི་ལམ་ལུགས་ཤིག་བྱུང་པའི་རྨང་
གཞིའི་ཐོག ཕྱིས་སུ་ས་གནས་ཁག་གི་དགོན་སྡེ་དང་དབང་བསྒྱུར་མཁན་གྱི་
མངའ་ཁོངས་རྒྱ་བསྐྱེད་ཀྱི་དགོས་མཁོ་ལྟར་སྤྲུལ་སྐུ་འཚོལ་བའི་ལམ་ལུགས་
ཤིག་བྱུང་པ་ནི། ཕྱིས་སུ་བོད་ཀྱི་སྤྲུལ་སྐུ་ལམ་ལུགས་དེ་རྣམ་པ་དང་གྲངས་
ཀ་ངོ་བོ་སོགས་ཀྱི་ཆ་ནས་འགྱུར་ལྡོག་བྱུང་པའི་རྒྱུ་རྐྱེན་གཙོ་བོ་ཡིན་ནོ། །
ལྔ། བུད་མེད་རྟེན་ཅན་གྱི་སྤྲུལ་སྐུ།
1. བསམ་སྡིངས་རྡོ་རྗེ་ཕག་མོ།
བོད་དུ་ནང་བསྟན་དར་བ་དང་ཁྱད་པར་དུ་གསང་སྔགས་ཀྱི་གཞུང་
དང་གདམས་ངག་མང་དུ་དར་བ་དང་བསྟུན་མཁས་པ་དང་གྲུབ་པའི་གོ་
འཕང་མཐོན་པོར་སླེབས་པའི་བུད་མེད་ཀྱི་སྐྱེས་བུ་དམ་པའང་མང་དུ་བྱུང་
བ་ཡིན་ཏེ། དཔེར་ན། དུས་རབས་བརྒྱད་པའི་ནང་བྱོན་པ་གསང་སྔགས་ཀྱི་
ལམ་ལ་བརྟེན་ནས་གྲུབ་པ་ཐོབ་པའི་མཁའ་འགྲོ་ཡེ་ཤེས་མཚོ་རྒྱལ། (འདི་ནི་
བོད་ཀྱི་ལོ་རྒྱུས་སྟེང་བུད་མེད་ཀྱི་རྟེན་ལ་གྲུབ་པ་ཐོབ་པའི་མཁའ་འགྲོ་མ་ཐོག་མ་ཡིན་
ལ། སློབ་དཔོན་པདྨ་འབྱུང་གནས་ཀྱིས་རྒྱལ་ཡུམ་རྡོ་རྗེ་ཕག་མོའི་ངག་གི་སྤྲུལ་བར་བཞེད་
པའི་བཤད་སྲོལ་ཡོད།) གཅོད་ཀྱི་གདམས་པའི་སྲོལ་འབྱེད་མ་གཅིག་ལབ་སྒྲོན་
(1103-1201)
མ་གཅིག་ཞ་མ་(གསང་སྔགས་བརྟེན་པ་རྣམས་ཀྱི་མིག་གཅིག་ཏུ་གྲགས（1062
=1149） )། མཁའ་འགྲོ་མ་བསོད་ནམས་འདྲེན་ལྟ་བུ། དེ་དག་ནི་ཕྱིས་སུ་
བུད་མེད་ཀྱི་སྤྲུལ་སྐུ་འབྱུང་བའི་རྒྱུ་རྐྱེན་གཙོ་བོ་ཡིན། བསམ་སྡིངས་རྡོ་
- 129 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
རྗེ་ཕག་མོ་སྐུ་ཕྲེང་དང་པོར་གྲགས་པ་ཆོས་ཀྱི་སྒྲོན་མེ་(1424- 1458)ནི། བོད་
བཙན་པོའི་གདུང་རྒྱུད་སྐྱིད་ལྡེ་ཉི་མ་མགོན་གྱི་རྒྱུད་དུ་མངའ་རིས་གུང་
ཐང་གི་རྒྱལ་པོའི་ཕོ་བྲང་ནས་སྐུ་འཁྲུངས། བོ་དོང་ཕྱོགས་ལས་རྣམ་རྒྱལ་
(1375= 1451)ལས་རབ་ཏུ་བྱུང་སྟེ་མཚན་དཀོན་མཆོག་རྒྱལ་མོར་གསོལ། སྡེ་
སྣོད་མང་པོའི་ལུང་དང་། སྨིན་གྲོལ་གྱི་ཁྲིད། མན་ངག་དང་བཅས་པ་
བུམ་པ་གང་བྱོའི་ཚུལ་དུ་གནང་། དབུས་གཙང་ཀུན་ལ་ཕྱག་ཕྱིར་བྱོན་པས་
གྲུབ་ཐོབ་ཐང་སྟོང་དང་མཇལ་ཏེ་གསང་སྔགས་གསར་རྙིང་གི་ཆོས་མང་
པོ་གསན། དེ་ནས་གྲུབ་ཐོབ་ཀྱི་བཀའ་ལྟར་ཙ་རིར་སྒྲུབ་པ་ཡུན་རིང་མཛད།
ཡར་ལམ་མི་དབང་གྲགས་པ་རྒྱལ་མཚན་གྱི་བསུ་བའི་བཀོད་པ་དང་བཅོས་
ཆོས་རྒྱལ་ཉིད་ཀྱི་དཀོར་མཛོད་ནས་མཁའ་འགྲོ་ཡེ་ཤེས་མཚོ་རྒྱལ་གྱི་དབུ་
ལོ་ཆ་ཚང་དང༌། སྙན་གཡུ། སྐུ་རྒྱན་བཅས་ཕུལ་ནས་བསྟན་འགྲོའི་དཔལ་
ཡོན་དམ་པ་བསོད་ནམས་ཀྱི་ཞིང་དུ་བདག་གིར་མཛད་དུ་གསོལ་ཞེས་
ཞུས། དེ་ནས་མཁའ་འགྲོ་སེང་གདོང་མའི་ལུང་བསྟན་དང༌། མཁའ་འགྲོ་
སེང་གདོང་མ་ད་ལྟའི་དགོན་དེ་ཆགས་ཡུལ་དུ་ཐིམ་པའི་གཟིགས་སྣང་བྱུང་
བས་ཡར་འབྲོག་ཏུ་བྱོན། ཡར་འབྲོག་ཁྲི་དཔོན་ནམ་མཁའ་རྒྱལ་མཚན་གྱིས་
མཐུན་རྐྱེན་སྦྱར་བ་ལ་བརྟེན་ནས་སྤྱི་ལོ་ 1440ལོར་བླ་མ་གཅིག་དང་གྲྭ་པ་
དྲུག་ལས་གྲུབ་པའི་སྒྲུབ་སྡེ་ཆུང་ངུ་སྟེ་ད་ལྟའི་བསམ་སྡིངས་དགོན་པའི་
གནས་གཞི་བཟུང་། ཐང་སྟོང་རྒྱལ་བོའི་(1361 -- 1485)རྣམ་ཐར་དུ། “དུས་
དེར་རྡོ་རྗེ་ཕག་མོ་མིའི་ཐོལ་གྱི་སྐྱེ་རབས་ཕྲེང་བས་འགྲོ་བའི་དོན་མཛད་པ།
མཁའ་འགྲོ་མ་བསོད་ནམས་འདྲེན་མའི་སྐྱེ་བ་གསུམ་པ་བོད་རྗེའི་སྲས་སུ་སྐུ་
འཁྲུངས་པ། རྗེ་བཙུན་མ་ཆོས་ཀྱི་སྒྲོན་མེ་བྱོན། ” (22)ཞེས་པ་དང༌། བོ་དོང་
པཎ་ཆེན་གྱི་རྣམ་ཐར་དུ། “བདག་ཉིད་ཆེན་པོ་འདིའི་ཞབས་པད་བསྟེན་པ་
- 130 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
ལ་ནི། ཆོས་ཀྱི་སྒྲོན་མེ་ཞེས་སྤྲུལ་བའི་སྐུ་འཛིན་པའི་རྣལ་འབྱོར་དབང་མོ་རྡོ་
རྗེ་ཕག་མོ་ཉིད་ཡིན་ནོ། །"2ཞེས་གསུངས་པ་དག་ལས་ཀྱང་སྐབས་དེ་ནས་
བཟུང་རྣལ་འབྱོར་མ་ཆོས་ཀྱི་སྒྲོན་མེ་ནི་རྡོ་རྗེ་ཕག་མོའི་སྤྲུལ་བ་ཡིན་པའི་
བཤད་རྒྱུན་ཆགས་ཡོད་པ་ཤེས་ཐུབ། །
གྲུབ་མཐའ་བོ་དོང་གི་ལུགས་སུ་གྲགས་མོད་ཡོངས་སུ་གྲགས་པ་ནི་
བཀའ་བརྒྱུད་པའི་གྲུབ་མཐའ་ཡིན་ལ། ས་དགེ་བཀའ་རྙིང་རིས་མེད་ཕྱག་
བཞེས་གནང་གི་ཡོད།
རྡོ་རྗེ་ཕག་མོ་སྐུ་ཕྲེང་གཉིས་པ། རྗེ་བཙུན་ཀུན་དགའ་བཟང་མོ་(1459
-1533)ནི། བོད་ལྗོངས་ཀོང་པོ་ཉིང་ཁྲི་རུ་སྐུ་འཁྲུངས། འདི་ནི་བོད་ཀྱི་བུད་
མེད་རྟེན་ཅན་གྱི་སྤྲུལ་སྐུ་ངོས་བཟུང་བ་ཐོག་ཡིན། ངོས་འཛིན་མཁན་ནི་
གྲུབ་ཆེན་ཐང་སྟོང་རྒྱལ་པོ་ཡིན་ཏེ། ཁོང་གི་རྣམ་ཐར་དུ། “དེ་ནས་རྗེ་བཙུན་
ཆོས་ཀྱི་སྒྲོན་མེ་ཀོང་པོར་སྐུ་གཤེགས་པའི་ཐུགས་དམ་འདོགས་ཞུ་འབུལ་
བ་ལ། ཉེ་གནས་དཔོན་བཙུན་མ་བདེ་ལེགས་ཆོས་འདྲེན་གྲུབ་ཆེན་པོའི་
དྲུང་དུ་སླེབས་ནས། སྐུ་སྐྱེ་ཨེ་འབྱོན་ཞུས་པ་ན་བུ་མོ་འུ་རང་ཁ་རོག་སྡོད།
ཁོང་གིས་མི་བསླུ་གསུངས། སྤྲུལ་བའི་སྐུ་ཅན་མ་གསར་བ་མྱུར་དུ་འབྱོན་
པར་ལུང་བསྟན། ས་མོ་ཡོས་ལོ་ཤར་ཀོང་པོའི་ཡུལ་དུ་རྗེ་བཙུན་ཀུན་དགའ་
བཟང་མོ་སྐུ་འཁྲུངས། གྲུབ་ཐོབ་ཆེན་པོའི་མདུན་དུ་སླར་ཡང་བདེ་ལེགས་
ཆོས་འདྲེན་སླེབས། སྐུའི་སྐྱེ་བ་ཡིན་མིན་གྱི་ཐག་གཅོད་འདི་ནས་གནང་
དགོས་ཞུས་པས། ཡིན་ཐག་གཅོད་ཀྱི་ལུང་བསྟན་མཛད། སྦྲུལ་ལོ་ལ་ཁོ་རང་
གི་ཁ་གྲོལ་ཡོང་གསུངས”2ཞེས་དང་། “གུང་ཐང་དུ་ཁྱེད་རང་གི་སྐྱེ་བ་
སྔོན་མའི་ཡུམ་མདོ་སྡེ་ལ་འཕོ་བ་མཛད་པར་ཅིས་ཀྱང་བྱོན། དེ་ནས་རིམ་
པར་གྲོས་བྱེད་གསུངས། མངའ་རིས་རྫོང་དཀར་དུ་ཕེབས། ང་ཀོང་པོར་འགྲོ་
- 13] -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
སྐབས་ཨ་མས་སྐྱེལ་མ་ལ་བྱོན་པའི་དུས། ངས་ཨ་མ་འགྲོངས་པའི་དབུ་སྔས་
སུ་ཅིས་ཀྱང་སླེབ་པ་བྱེད་ཞུས་པ་མ་བསྙེལ་ཡོད་ལགས་སམ་གསུངས་པ་
སོགས། སྐུའི་སྐྱེ་བ་སྔ་མའི་ལོ་རྒྱུས་མནལ་སད་པ་ལྟར་གསུངས་པས་གདུལ་
བྱ་འུར་ལངས།"128ཞེས་སོགས་གསུངས་པ་ལས། བོད་ཀྱི་ལོ་རྒྱུས་སྟེང་གི་
བུད་མེད་རྟེན་ཅན་གྱི་སྤྲུལ་སྐུ་ངོས་འཛིན་བྱས་པ་ཐོག་མ་ནི་རྗེ་བཙུན་ཀུན་
དགའ་བཟང་མོ་ཡིན་མོད། སྐུ་ཕྲེང་དང་པོར་རྣལ་འབྱོར་མ་ཆོས་ཀྱི་སྒྲོན་
མེ་འཇོག་པ་ནི། རྒྱལ་ཡུམ་རྡོ་རྗེ་ཕག་མོའི་སྤྲུལ་སྐུ་འདི་ཡང་བོད་ཀྱི་སྤྲུལ་སྐུ་
ཕལ་མོ་ཆེ་ནང་བཞིན། སྤྲུལ་སྐུ་ཡར་འདེད་བྱས་པ་ལས་བྱུང་པ་ཡིན། ད་ལྟའི་
རྡོ་རྗེ་ཕག་མོ་བདེ་ཆེན་ཆོས་སྐྱོན་བར་སྐུ་ཕྲེང་བཅུ་གཉིས་བྱུང་ཡོད། །
2. གུང་རུ་མཁའ་འགྲོ་མ།
གུང་རུ་མཁའ་འགྲོ་མ་ནི་མདོ་སྨད་དུ་སྐད་གྲགས་ཆེ་བའི་བུད་མེད་
རྟེན་ཅན་གྱི་སྤྲུལ་སྐུ་ཐོག་མ་ཡིན། གྲུབ་མཐའ་ནི་དགེ་ལུགས་པ་ཡིན། ཁོང་གི་
སྐུ་ཕྲེང་དང་པོར་གྲགས་པ་ལྷ་རྩེ་དཔོན་མོ་བསོད་ནམས་རྒྱན(མདོ་སྨད་ཆོས་
འབྱུང་དུ། “དང་པོར་ལྷ་རྩེ་དཔོན་ཞིག་ལ་མདུན་མར་ཕེབས་པ་ཡིན་པས་ཡིན་ནམ་སྙམ་
ཞེས་དོགས་སློང་བཀོད་ཡོད།)ནི་ཆབ་མདོ་དང་བར་ཐག་ཉེ་བ་གུང་རུ་ཞེས་
པའི་ས་ཆར་སྐུ་འཁྲུངས། འཁྲུངས་འདས་གསལ་བོ་ཞིག་རྙེད་དཀའ་མོད།
དགེ་རྒན་གཙོ་བོ་སྐྱིད་ཤོད་སྡེ་བ་ཆོས་རྗེ་བློ་བཟང་བསྟན་འཛིན་རྒྱ་མཚོ་
{1593 - 1638)ཡིན་པར་བརྟག་ན། ཕལ་ཆེར་དུས་རབས་བཅུ་བདུན་པའི་
སྟོད་ཙམ་ལ་འཁྲུངས་བར་ངེས། མཚན་གྱི་རྣམ་གྲངས་ལ་ལྷ་རྩེ་དཔོན་མོ་
བསོད་ནམས་རྒྱན་དང་། བློ་བཟང་ཆོས་སྒྲོན། གུང་རུ་མཁའ་འགྲོ་མ་སོགས་
སུ་འབོད།
ལྷ་སར་གཏེར་མང་དུ་བཏོན་པ་དང་གྲུབ་པ་བརྙེས་པའི་གྲགས་སྐད་
- 132 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
ཆེ། འཁོན་སྟོན་རྣམ་ཐར་མདོ་སྨད་ཆོས་འབྱུང་དུ་དྲངས་པ་ལས། “ལྷ་རྩེ་
དཔོན་མོས་ལྷ་ས་ནས་བཏོན་ཟེར་བའི་དཔེ་ཆ་འགའ་དང་། ཕ་བོང་ཁ་ནས་
གཏེར་འདོན་རྒྱུ་ཡིན་ཟེར་སྐུ་ཞབས་སུ་འོངས་པར། བརྟག་དཔྱད་གནང་
བས་གཏེར་ཡང་ཟོབ་པ་དང་། གྲུབ་རྟགས་ལ་ཡང་ཐུགས་ཐེ་ཚོམ་བྱུང་བས་
ཁྱོད་རང་གི་འཕྲིན་ལས་ལྷ་སར་འཕེལ་ཞིང་། གནས་འདི་ནས་གཏེར་བཏོན་
ན་ས་བཅུད་ཉམས་འགྲོ་ཞེས་ཐབས་ཀྱིས་བརྫངས། མི་རིང་བར་དཔོན་མོ་
འབྲུམ་པའི་ནད་ཀྱིས་ཐེབས། རྗེ་འདི་གདན་དྲངས་བཀའ་དབང་བྱབས་ཁྲུས་
གནང་བས་དྭངས།”2ཞེས་དང་། “ལ་རྩེ་དཔོན་མོ་སྤྲེའུ་དང་ཐང་ཆུའི་དཔེ་
ཡིན་ཤས་ཆེ་ཡང་།[27]གསུངས་པ་དང་། ཡབ་རྗེ་ལྡན་རྒྱ་མཚོས་མཛད་
པའི་མགུར་འབུམ་དུ་“སྐུས་རྫུ་འཕྲུལ་སྟོན་ལ་ཐོགས་མེད་པ། །ཡུལ་གུང་རུའི་
ཡེ་ཤེས་མཁའ་འགྲོ་མས། །གཏེར་བུམ་པ་ཤེལ་དགོན་བྲག་ནས་བཏོན། །” (28]
གསུངས་པ་སོགས་ལ་དཔྱད་ན། སྐབས་དེར་དམངས་ཁྲོད་དུ་གཏེར་སྟོན་
པ་དང་གྲུབ་ཆེན་པའི་མཚན་སྙན་ཅུང་རྒྱས་ཡོད་ནའང་། ཤེས་ལྡན་པ་ཕལ་
ཆེར་ཞིག་གི་མིག་ལམ་དུ་མོའི་གཏེར་སྟོན་གྱི་ལས་དང་གཏེར་ཆོས་དེ་དག་
ཡག་པོ་ཞིག་ཏུ་མི་བརྩི་བ་དང་། མོའི་གྲུབ་པ་དེའང་ལ་ལས་གདེངས་འཇོག་
མཐོ་བ་དང་འགའ་ཤས་ཀྱིས་ཐེ་ཚོམ་ངང་བཏང་སྙོམས་སུ་བཞག་འདུག་པ་
ཤེས་ཐུབ།
ཕྱིས་སུ་མདོ་སྨད་དུ་བྱོན། མཚན་ལ་བློ་བཟང་ཆོས་སྒྲོན་དུ་གྲགས། བྱ་
ཁྱུང་དང་སྐུ་འབུམ་སོགས་སུ་མཐུན་རྐྱེན་སྒྲུབ། སྡེ་བ་ཆོས་རྗེའི་ཞབས་ལ་
གཏུགས། ཤེལ་དགོན་ནས་ཚེ་ཆུའི་བུམ་པ་གཏེར་ནས་བཏོན་པ་སོགས་ཀྱི་
དབང་གིས་མདོ་སྨད་དུ་འཕྲིན་ལས་ཅུང་རྒྱས་པར་གྱུར།
སྐུ་ཕྲེང་གཉིས་པ་བློ་བཟང་སྒྲོལ་མ།
- 133 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
རྣམ་ཐར་གསལ་བོ་ཞིག་རྙེད་དཀའ་མོད། ཐ་ཐོར་འགའ་འདུག་པ་
གཞིར་བཅས་ན། ཕལ་ཆེར་དུས་རབས་བཅུ་བདུན་པའི་སྨད་ཙམ་ལ་རྒན་
རྒྱའི་ཤིས་སྐོར་བེའུ་ཚང་དུ་འཁྲུངས། 《མདོ་སྨད་ཆོས་འབྱུང》དུ། “དེའི་སྤྲུལ་
སྐུ་བློ་བཟང་སྒྲོལ་མ། དབུས་ལམ་ནས་ཁམས་གུང་རུར་ཕེབས་ཏེ། མགོན་
ཁང་མཇལ་རྒྱུ་ཡིན་བྱས་པར། མཁའ་འགྲོ་མ་གཤེགས་ནས་མགོན་ཁང་གི་
སྒོ་འབྱེད་མ་མྱོང་། ལྡེ་མིག་གར་ཡོད་མི་ཤེས་ཟེར། ལྡེ་མིག་འདི་ན་ཡོད་ཅེས་
སྙན་ཤལ་མང་པོའི་གསེབ་ནས་ལྡེ་མིག་བླངས། སྒོ་ཕྱེ་བས་མཁའ་འགྲོ་མ་
གཤེགས་དུས་སྦར་བའི་མར་མེ་ད་དུང་ཡོད་པས་གུང་རུ་མཁའ་འགྲོ་མའི་
སྐྱེ་བར་ངོས་བཟུང༌། གཞུང་ནས་བཀའ་ཤོག་གིས་གཟེངས་བསྟོད་བགྱིས།''
139ཞེས་བཀོད་འདུག ལོ་རྒྱུས་རྒྱུ་ཆ་འདི་ནི་ཁོང་གི་ལོ་རྒྱུས་ཧྲིལ་བོའི་ཁྲོད་
ཀྱི་ཆེས་གལ་ཆེན་ཞིག་ཡིན་པས་འདིར་ཇི་བཞིན་བཀོད་པ་ཡིན། ཕྱིས་སུ་ཕོ་
ཡུལ་དུ་ལོག་ནས་རྒན་རྒྱའི་བྲག་དཀར་གྱི་ལྷ་ཁང་རྟེན་དང་བརྟེན་པ་བཅས་
པ་བཞེངས་པས་མདོ་སྨད་ཕྱོགས་སུ་གནས་གཞི་བརྟན་པོ་ཚུགས། ད་དུང་
མཁའ་འགྲོ་མ་འདིར་ཐུན་མོང་མ་ཡིན་པའི་ཁྱད་ཆོས་ཤིག་ཡོད་པ་ནི། བཟོ་
རྩལ་ལ་ཤིན་ཏུ་མཁས་པ་དེ་ཡིན། དཔེར་ན། སྐུ་འབུམ་བྱམས་པ་གླིང་ཀུན་
གསལ་ལྷ་ཁང་གི་གཡས་སུ་ཀུན་དགའ་ར་བ་ཉིས་བརྩེགས་ཅན་གྱི་དབུས་སུ་
རྗེ་ཙོང་ཁ་པའི་སྐུ་བརྙན་རྒྱུ་ལི་ལས་གྲུབ་པ་སྐུ་སྟོད་རང་བྱོན་དུ་གྲགས་པ་
དེ་ཡང་མཁའ་འགྲོ་མ་འདིས་བཞེངས་པ་ཡིན་ནོ། །
སྐུ་ཕྲེང་དང་པོར་གྲགས་པ་ལྷ་རྩེ་དཔོན་མོ་བསོད་ནམས་རྒྱན་ནི་སྤྲུལ་
སྐུ་ངོས་འཛིན་བྱས་པ་མ་ཡིན་པར། ཁོང་ཞལ་བཞུགས་པའི་སྐབས་དེར་ལྷ་ས་
དང་མདོ་སྨད་ཕྱོགས་སུ་གཏེར་སྟོན་པ་དང་གྲུབ་ཆེན་པར་གྲགས་ཤིང་། སྤྱིར་
བཏང་གི་བུད་མེད་དང་མི་འདྲ་བའི་དམ་པའི་སྤྱོད་པ་དུ་མ་མངོན་དུ་གྱུར་
.. 134 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
བར་བརྟེན། དམངས་ཁྲོད་དུ་རང་བཞིན་གྱིས་ཁོང་ལ་གུང་རི་མཁའ་འགྲོ་མ་
ཞེས་པའི་གུས་ཚིག་གི་ཐ་སྙད་དེ་ཆགས་པར་གྱུར། །
གུང་རུ་མཁའ་འགྲོ་མའི་སྤྲུལ་སྐུ་ངོས་འཛིན་བྱེད་ལུགས་དེ་ནི། བོད་
ཀྱི་སྤྲུལ་སྐུ་ངོས་འཛིན་བྱེད་སྟངས་ཕལ་མོ་ཆེ་དང་འདྲ་བར་སྤྲུལ་སྐུ་ཡར་
འདེད་བྱས་པ་ནས་བྱུང་ཞིང་། ཁོང་ངོས་འཛིན་བྱེད་པའི་སྲོལ་དངོས་ནི་
སྐུ་ཕྲེང་གཉིས་པ་བློ་བཟང་སྒྲོལ་མ་ནས་བྱུང་། བློ་བཟང་སྒྲོལ་མ་ལ་མཚོན་
ན། དབུས་སུ་འགྲོ་བའི་ལམ་བར་དུ་རང་བྱུང་གི་རྟོགས་པ་མངོན་དུ་གྱུར་
དེ་གུང་རུའི་མགོན་ཁང་གི་ལྡེ་མིག་རྙེད་པ་དེ་གཙོ་བོ་ཡིན་ཞིང་། རྐྱེན་དེ་ལ་
བརྟེན་སྡེ་བ་གཞུང་ནས་བཀའ་ཤོག་གིས་གཟེངས་བསྟོད་བགྱིས་པ་ནས་ལྷ་
རྩེ་དཔོན་མོ་བསོད་ནམས་རྒྱན་གྱི་སྤྲུལ་སྐུར་གྱུར། དེ་ནས་རིམ་བཞིན་སྐུ་ཕྲེང་
དྲུག་པ་སྐལ་བཟང་དམ་ཆོས་སྒྲོལ་མའི་(རེབ་གོང་རྒྱལ་བོ་)བར་བྱུང་ངོ༌། །
དྲུག
མ་འདས་སྤྲུལ་སྐུ།
མ་འདས་སྤྲུལ་སྐུ་ནི། བླ་མ་ག་གེ་མོ་ཞིག་མ་འདས་གོང་ཡང་སྲིད་བྱོན་
ཡོད་པ་ཞིག་ལ་གོ་དགོས་པ་དང༌། བོད་ཀྱི་སྤྲུལ་སྐུ་ལམ་ལུགས་བྱུང་འཕེལ་
གྱི་གོ་རིམ་ཁྲོད་རིམ་གྱིས་མ་འདས་སྤྲུལ་སྐུ་ལ་རིགས་གསུམ་ཡོད་པར་སྣང་
སྟེ། དང་པོ་ནི་བླ་མ་ཞིག་དགུང་ལོ་བགྲེས་པོ་ཆགས་ནས་མྱ་ངན་ལས་མ་
འདས་པའི་གོང་ལ། ཁོང་གིས་དམིགས་གསལ་གྱི་ཁྱད་ཆོས་ལྡན་པའི་བྱིས་
པ་ཞིག་ལ་འདི་ངའི་ཡང་སྲིད་ཡིན་ཞེས་གཏན་འཁེལ་བ་ཞིག་དང་། གཉིས་
པ་ནི་བླ་མ་ཁོང་མྱ་ངན་ལས་འདས་དུས་བྱིས་པ་དེ་སྐྱེས་ཟིན་པའམ་ཡང་
- 135 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ན་སྐྱེས་ནས་དགུང་ལོ་དུ་མར་བུད་པ་ཞིག་གིས་འདས་ཟིན་པའི་བླ་མ་དེའི་
སྐུ་སྐྱེ་ཡིན་པའི་རྟགས་དང་མཚན་མ་དུ་མ་རང་སྟེང་དུ་མངོན་དུ་གྱུར་པ་
ཞིག་དང་། གསུམ་པ་ནི་བླ་མ་ཁོང་མ་འདས་གོང་དུ་སྐུ་སྐྱེ་ཞིག་བཙལ་ནས་
ཐུགས་ཐག་བཅོད་པ་ཞིག་ལ་ཟེར། །
དང་པོའི་མཚན་གཞི་ནི། རྙིང་མ་པའི་ཀཐོག་དགོན་པའི་དགོན་ལག་
ཞི་ཆེན་དགོན་པའི་དགོན་བདག་ཞི་ཆེན་མ་འདས་སྤྲུལ་སྐུ་ཞེས་པ་ཡོངས་
སུ་གྲགས་པ་དེ་ཡིན་ཏེ། སྤྲུལ་སྐུ་དེ་ནི་ཞི་ཆེན་སྐུ་ཕྲེང་དང་པོ་མྱ་ངན་ལས་
མ་འདས་གོང་ཁོང་གིས་བྱིས་པ་ཞིག་བཙལ་ནས་འདི་ངའི་སྤྲུལ་སྐུ་ཡིན་ཞེས་
ངོས་བཟུང་པ་ནས་ཕྱིས་སུ་ཞུ་ཆེན་མ་འདས་སྤྲུལ་སྐུ་ཞེས་ཡོངས་སུ་གྲགས་
གཉིས་པའི་མཚན་གཞི་ནི། རྫོང་ཆུང་སྤྲུལ་བའི་སྐུ་སྐུ་ཕྲེང་བདུན་པ་
འཇམ་དབྱངས་བསྟན་པའི་དབང་ཕྱུག་(1988.11.5 -《ཧོར་ཟླ》ད་ལྟ་བཞུགས)ལྟ་
བུ་ཡིན་ཏེ། ཁོང་སྐུ་འཁྲུངས་པའི་ཉིན་མོ་དེ་ལ་ཁོང་གི་སྐུ་གོང་མ་སྐུ་ཕྲེང་
དྲུག་པ་འཇིགས་མེད་མཁས་བཙུན་ལུང་རིགས་རྒྱ་མཚོ(1923 = 1988.11.5(ཧོར་
ཟླ》)སྐུ་མྱ་ངན་ལས་འདས་པའི་ཉིན་མོ་དང་གཅིག་ཡིན་པ་ལྟ་བུའོ། །
གསུམ་པའི་མཚན་གཞི་ནི། རྒྱལ་མཆོག་བདུན་པ་སྐལ་བཟང་རྒྱ་
མཚོ་ལྟ་བུ་ཡིན་ཏེ། རྒྱལ་མཆོག་བདུན་པ་སྐལ་བཟང་རྒྱ་མཚོ་(1708-175)ནི།
རྒྱལ་བ་དྲུག་པ་ཚངས་དབྱངས་རྒྱ་མཚོ་(1683 -- 1746)སྐུ་མ་འདས་གོང་ཐུགས་
ཐག་བཅད་པ་ཞིག་ཡིན་ཏེ། རྒྱལ་དབང་ཚངས་དབྱངས་རྒྱ་མཚོ་མཆོག་
དགོངས་པ་རྫོགས་དུས་རྒྱལ་དབང་སྐུ་ཕྲེང་བདུན་པ་མཆོག་དགུང་གྲངས་
སོ་བརྒྱད་དུ་སླེབས་ཡོད།
- 136 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
བདུན། ཅིག་ཆར་པའི་སྤྲུལ་སྐུ།
ཅིག་ཅར་པའི་སྤྲུལ་སྐུ་ནི། སྐུ་གཅིག་ལ་སྤྲུལ་སྐུ་གཉིས་སོགས་བྱུང་བ་
ལ་ཟེར། འདིའི་མདོ་ཁུངས་ནི། 《བཟང་སྤྱོད་》ལས་“སྤྲུལ་བ་མང་པོ་བྱེ་བ་
ཕྲག་བརྒྱ་ཡིས། །སོགས་གསུངས་ཏེ་སངས་རྒྱས་ཀྱིས་སེམས་ཅན་གང་ལ་
གང་འཚམ་དུ་སྤྲུལ་བའི་བཀོད་པ་སྣ་ཚོགས་འགྱེད་པར་བསྟན་ཡོད། བོད་དུ་
སྤྲུལ་སྐུ་ལམ་ལུགས་མ་བྱུང་གོང་ཐོག་མར་སྤྲུལ་སྐུ་ཡར་འདེད་ཀྱི་སྲོལ་ཞིག་
བྱུང་བ། དཔེར་ན། རྒྱལ་པོ་སྲོང་བཙན་སྒམ་པོ་སྤྱན་རས་གཟིགས་ཀྱི་སྤྲུལ་བ་
དང་། ཁྲི་སྲོང་ལྡེ་བཙན་འཇམ་པའི་དབྱངས་ཀྱི་སྤྲུལ་བ་དང་། རྒྱ་བཟའ་ཀོང་
ཇོ་སྒྲོལ་མའི་སྤྲུལ་བ་ཡིན་པ་སོགས་ཀྱི་བཤད་ཡམས་ཆགས་ཡོད་པ་གོང་
དུ་ཞུས་ཟིན་པ་ལྟར་དང་། ད་དུང་སྐུ་གསུང་ཐུགས་ཡོན་ཏན་འཕྲིན་ལས་
ཀྱི་སྤྲུལ་བ་སོགས་ཀྱི་བཤད་རྒྱུན་ཀྱང་ཆགས་ཡོད་དེ། དཔེར་ན། 《པད་གླིང་
གཏེར་ལུང་ཀུན་གསལ་མེ་ལོང་》དུ་“མཁའ་འགྲོ་སྡེ་ལྔ་མཚོ་རྒྱལ་ཐུགས་ཀྱི་
སྤྲུལ”ཞེས་དང༌། 《སངས་རྒྱས་གླིང་བའི་གཏེར་ལུང་》དུ། “ནུབ་ཕྱོགས་མྱང་
སྟོད་ཞེས་བྱའི་ཕུརཿ མཚོ་རྒྱལ་ཁྱོད་ཀྱི་གསུང་སྤྲུལ་ནི༔ འོད་དེ་འབུམ་ཞེས་
གྲགས་པ་འབྱུང”ཞེས་དང༌། 《རང་གཏེར་ཤ་འུག་གཏེར་བྱོན་གབ་བརྒྱའི་
ལུང་བྱང་དུམ་བུ་ཐ་མ་》ལས། “མ་འོངས་བསྐལ་བའི་ཡང་མཐའ་ལ༔ གསང་
སྔགས་བསྟན་པ་སྐྱོང་བའི་གཙོ ད་ལྟའི་བུད་མེད་མཚོ་རྒྱལ་གྱི༔ ཕྲིན་ལས་
སྤྲུལ་བ་སྒྲོལ་མའི་མིང”(ཨརྱ་ཏཱ་རེ་དཔེ་ཚོགས་དེབ་16པའི་ཤོག་ངོས་11
དང་14དང་18ན་གསལ། བླ་རུང་ཨརྱ་ཏཱ་རེ་དཔེ་ཚོགས་རྩོམ་སྒྲིག་ཁང་གིས་
བསྒྲིགས།)ཞེས་སོགས་ཀྱི་ལུང་ཁུངས་ཤིན་ཏུ་མང་པོ་འདུག་པ་དེ་དག་ནི།
-j37 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཕྱིས་ཀྱི་བོད་དུ་སྤྲུལ་སྐུ་ལམ་ལུགས་བྱུང་འཕེལ་ཁྲོད་ཅིག་ཅར་པའི་སྤྲུལ་སྐུ་
འབྱུང་ཐུབ་པའི་རྩ་བའི་ཆ་རྐྱེན་ཡིན། དེ་ལྟ་བུའི་རིག་གནས་དང་ལོ་རྒྱུས་ཀྱི་
གནས་བབ་ལ་བརྟེན། བོད་རང་དུ་ཐོག་མར་སྤྲུལ་སྐུ་ཡར་འདེད་ཀྱི་སྲོལ་
བྱུང་བ་དང༌། རིམ་གྱིས་སྤྲུལ་སྐུ་ལམ་ལུགས་བྱུང་ཞིང༌། སྤྲུལ་སྐུ་ལམ་ལུགས་
རང་སྟེང་གི་འཕེལ་རྒྱས་ཁྲོད་ཅིག་ཅར་པའི་སྤྲུལ་སྐུའི་སྲོལ་བྱུང་། ཅིག་ཆར་
པའི་སྤྲུལ་སྐུ་དེ་མདོ་དབུས་ཁམས་གསུམ་ཀུན་ཏུ་ཡོད་མོད། འདིར་དཔེ་
མཚོན་ཙམ་བཀོད་ན། གཡེར་གཤོང་ཆོས་པ་རིན་པོ་ཆེ་དང་གུང་ཐང་ཚང་
གཉིས་དང་། རེབ་གོང་ཤར་སྐྱབས་མགོན་དང་ཨ་རོལ་ཚང་གཉིས་སྐུ་རྒྱུད་
གཅིག་པའི་བཤད་སྲོལ་དང་ངོས་འཛིན་ཡོད་པ་ལྟ་བུའོ། །
བརྒྱད། སྤྲུལ་སྐུ་འཚོལ་ལུགས།
1.ཟན་རིལ་བསྒྲིལ་པ་ལ་བརྟེན་ནས་ངོས་འཛིན་ཚུལ།
བླ་མ་ཚད་ལྡན་ཞིག་གིས་རང་གི་ཡི་དམ་གྱི་ལྷ་ལ་གསོལ་བ་དྲག་ཏུ་
བཏབས་ཏེ་ཁྲིམས་བཅོལ་རྒྱས་པར་བཏང་པའི་རྨང་གཞིའི་སྟེང་། ཐོག་མར་
མོ་འདེབས་དང་ལྷ་འབེབས་གང་རུང་གི་ཐབས་ལ་བརྟེན་ནས་ས་ཕྱོགས་
ག་ང་དུ་འཁྲུངས་ཡོད་པ་བརྟག་པ་བྱེད་དགོས། ས་ཕྱོགས་གཏན་ཏུ་འཁེལ་
རྗེས་ཕྱོགས་དེ་གར་བླ་མའི་འདས་འཁྲུངས་དང་འཚམ་པའི་བྱིས་པ་ཡོད་
ཚད་ཀྱི་མིང་དང་སྐྱེས་ལོ་ཟླ་ཚེས་ཕ་མའི་མིང་སོགས་བསྡུ་དགོས། གལ་ཏེ་
བྱིས་པ་བརྒྱ་བསྡུས་ན། བླ་མས་དེ་དག་ཚན་ཆུང་གཉིས་སུ་བགོས་ནས་ཚན་
ཆུང་རེར་བྱིས་པ་ལྔ་བཅུ་ལྔ་བཅུ་རུ་བགོས་ཏེ་ཚན་ཆུང་གང་གི་ནང་དུ་ཡོད་
- 138 -



ས་བཅད་གཉིས་པ་ གཞུང་དོན་བྱུང་འཕེལ་ཞིབ་འཇུག
པ་མོ་ཡི་བརྟག་ཐབས་ལ་རྟེན་ནས་བརྟག་པ་བྱེད་དགོས། ཚན་ཆུང་གཉིས་
ཀའི་ནང་མེད་ན་ཡང་བསྐུར་འཚོལ་དགོས་ལ། གལ་ཏེ་ཚན་ཆུང་གཉིས་ཀའི་
གང་རུང་ནང་ཡོད་ན། ད་དུང་ཚན་ཆུང་གཉིས་སུ་བགོས་ཏེ་སྔར་བཞིན་མོ་
ཡི་བརྟག་ཐབས་ལ་བརྟེན་ནས་བརྟག་པ་བྱས་ཏེ་མཐར་བྱིས་པ་གསུམ་ལ་
གཏུགས་དགོས། བྱིས་པ་གསུམ་གྱི་ནང་གི་གང་ཡིན་ཐག་གཅོད་པ་དེ་ངེས་
པར་ཟན་རིལ་བསྒྲིལ་བའི་ཐབས་ལ་བརྟེན་པ་ཡིན།
དེ་ཡང་ཉིན་བཟང་སྐར་བཟང་ཞིག་གདམ་སྟེ་ཚད་ལྡན་གྱི་བླ་མ་གཙོས་
དགེ་འདུན་པ་འགས་ཡི་དམ་གྱི་ཆོ་ག་ཆད་ལྷག་མེད་པར་བཏོན་ཏེ་ཡི་དམ་གྱི་
ལྷ་བསྒྲུབས་རྗེས་ཡི་དམ་གྱི་ལྷ་ལ་ཁྲིམས་བཅོལ་གཏོང་བ་དང་། དེ་ནས་ཚང་
མས་མཐོང་ས་ནས་ཤོག་བུ་ཆེ་ཆུང་མེད་པ་གསུམ་དུས་རྗེས་ཤོག་བུ་རེ་རེའི་
སྟེང་བྱིས་པ་རེ་རེའི་མིང་དང་བྱིས་པ་དེའི་ཕ་མའི་མིང་སོགས་བྲིས་ནས་
འདྲིལ་རྗེས། སྲན་(རྩམ་པ་ཡིན་ནའང་ཆོག་)སྲང་ལ་འཇལ་ཏེ་ཡང་ལྕི་མེད་པ་
གསུམ་བཅོས་ནས་ཟན་རེ་རེའི་ནང་བྱིས་པ་རེ་རེའི་མིང་སོགས་ཡོད་པའི་
ཤོག་དྲིལ་དེ་ཟན་གྱི་ནང་བཅུག་ནས་རིལ་བུར་བཟོ་དགོས། དེ་ནས་གསེར་
དངུལ་ཟངས་གསུམ་གང་རུང་གི་རྒྱུ་ལས་གྲུབ་པའི་གཞོང་བ་ཞིག་གི་ནང་
འཇོག་ཅིང་། དེར་བཞུགས་ཀྱི་དགེ་འདུན་པ་ཚང་མས་བླ་མ་མཆོད་པའི་
ཆོ་ག་སོགས་འདོན་པ་དང་། བླ་མ་དང་མགོན་པོ་དབྱེར་མེད་པའི་སྒོ་ནས་
གསོལ་བ་ཕུར་ཚུགས་སུ་འདེབས་བཞིན་གཞོང་བ་དེ་དལ་མོ་བྱས་ནས་
གཡས་ཕྱོགས་སུ་བསྐོར་ན་རིལ་བུ་ཞིག་ཐོག་མར་གཞོང་བ་ལས་མར་རས་
ཁུག་ཏུ་ལྡང་འགྲོ་བ་ཡིན། ཚང་མས་མཉམ་དུ་མར་ལྡང་བའི་རིལ་བུ་དེའི་
ཁ་ཕྱེས་ནས་ཕ་མ་སུའི་བྱིས་པ་ཡིན་མིན་ལ་བལྟ་དགོས། ཕ་མ་སུའི་བྱིས་པའི་
མིང་ཡོད་ན་དེ་བླ་མའི་སྐུ་སྐྱེ་ཡིན་པར་ངོས་འཛིན་བྱེད།
- 134-



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
2.གསེར་བུམ་དཀྲུག་འདོན་ལ་བརྟེན་ནས་ངོས་འཛིན་ཚུལ།
གསེར་བུམ་དཀྲུག་འདོན་ལ་བརྟེན་ནས་ཐུགས་ཐག་གཅོད་པའི་བྱེད་
ཐབས་དེ་ནི།
གོང་མ་ཆན་ལུང་(#t ##(1711–1799)གི་རིང་ལ་བྱུང་པ་ཞིག་ཡིན་ཏེ།
སྐབས་དེར་བོད་སོག་གི་བླ་སྤྲུལ་ངོས་འཛིན་ཐད་རྩོད་གཞི་མང་དུ་བྱུང་བར་
བརྟེན། རྩོད་གཞི་དེ་ཞི་འཇགས་ཡོང་ཆེད་གོང་མས་སྤྱི་ལོ་(1792)ལོར། ཆེད་
དུ་ལྷ་སའི་ཇོ་ཁང་དང༌། པེ་ཅང་གི་དགའ་ལྡན་བྱིན་ཆགས་གླིང་( Hif)
གཉིས་སུ་གསེར་བུམ་རེ་གནང་སྟེ། གསེར་བུམ་དཀྲུག་འདོན་གྱི་ཐབས་ལ་
བརྟེན་ནས་སྤྲུལ་སྐུ་ཐུགས་ཐག་གཅོད་པའི་སྲོལ་དེ་གཏན་འཁེལ་བྱས། ལྷ་
སའི་གསེར་བུམ་དེ་ནི་གཙོ་བོ་དབུས་གཙང་གི་བླ་སྤྲུལ་ཆེ་ཁག་རྒྱལ་པ་པཎ་
ཆེན་ལྟ་བུ་ཐུགས་ཐག་གཅོད་ཕྱིར་གནང་པ་དང༌། པེ་ཅང་གི་དགའ་ལྡན་
བྱིན་ཆགས་གླིང་གི་གསེར་བུམ་དེ་ནི་གཙོ་བོ་མདོ་ཁམས་དང་སོག་པོའི་བླ་
སྤྲུལ་ཆེ་ཁག་སྟེ། དཔེར་ན། ལྕང་སྐྱ་ཚང་དང༌། ཆུ་བཟང་ཚང། ཐུའུ་བཀན་
ཚང་ལྟ་བུ་ཐུགས་ཐག་གཅོད་ཕྱིར་གནང་པ་ཞིག་ཡིན། བོད་སོག་གི་སྤྲུལ་
སྐུ་ཆེ་ཁག་དེ་དག་ཐུགས་ཐག་གཅོད་སྐབས། ཐོག་མར་སྔར་སྲོལ་གྱི་ཆོ་ག་
ནང་བཞིན་དོགས་གཞི་ཆེ་བའི་བྱིས་པ་གསུམ་མན་བཙལ་པ་ན། ཕྱོགས་
ལྟུང་དབང་གིས་རྩོད་པ་བྱུང་ཚེ་ད་གཟོད་གསེར་བུམ་དཀྲུག་པའི་ཐབས་ལ་
བརྟེན་པ་ཡིན། ཇི་ལྟར་གཅོད་ཚུལ་ནི། དོགས་གཞི་ཆེ་བའི་བྱིས་པའི་མཚན་
དང་འཁྲུངས་ལོ་ཟླ་ཚེས་དང་བཅས་པ་ བོད་མན་རྒྱུ་གསུམ་གྱི་ཡི་གེ་བ་
སོའི་བྱང་བུ་ངོས་སུ་བྲིས་ཏེ་གསེར་བུམ་ནང་བཞག་ནས་ཆོ་ག་ལེགས་པར་
བསྒྲུབས་རྗེས་ཐོག་མར་གང་ཐོན་པ་དེ་སྤྲུལ་སྐུ་ཡིན་པར་ངོས་འཛིན་བྱེད།
རྟགས་མཚན་མངོན་གསལ་ལྡན་པའི་བྱིས་པ་གཅིག་ལས་མེད་ན། བྱིས་པ་
- 10 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
དེའི་མིང་སོགས་ཡིག་རིགས་གསུམ་གྱིས་བ་སོའི་བྱུང་བུ་ངོས་སུ་འབྲི་དགོས་
ཤིང༌། དེ་དང་མཉམ་དུ་མཚན་སོགས་བྲིས་མེད་པའི་བྱང་བུ་ཞིག་ཀྱང་
གསེར་བུམ་ནང་བཞག་དེ་དཀྲུགས་དགོས། གལ་ཏེ་མཚན་བྱང་མེད་པ་དེ་
ཐོན་ན་སླར་ཡང་འཚོལ་དགོས།
རྒྱལ་དབང་སྐུ་ཕྲེང་བཅུ་པ་ཚུལ་ཁྲིམས་རྒྱ་མཚོ་མཆོག་ནི་བོད་དུ་
གསེར་བུམ་དཀྲུག་འདོན་གྱི་ཐབས་ལ་བརྟེན་ནས་ཐུགས་ཐག་བཅད་པའི་
སྤྲུལ་སྐུའི་ཐོག་མ་ཡིན། སྐབས་དེར་དོགས་གཞི་ཅན་གྱི་སྤྲུལ་སྐུ་གསུམ་(ལི་
ཐང་གི་གཅིག །ཆབ་མདོའི་གཉིས་)བྱུང་ཞིང་གང་ཡིན་ཐག་གཅོད་དཀའ་བར་
གྱུར་པ་ན། ཚེ་སྨོན་གླིང་ནོ་མིན་ཧན་གྱིས་གཙོས་སེར་སྐྱ་ལྷན་རྒྱས་ནས་གསེར་
བུམ་དཀྲུག་འདོན་གྱི་ཐབས་ལ་བརྟེན་ཐག་གཅོད་རྒྱུར་ཞལ་འཆམས། སྤྱི་ལོ་
1822ལོའི་བོད་ཟླ་1ཚེས་15ཉིན་གསེར་བུམ་དཀྲུག་འདོན་གྱི་ཐབས་ལ་བརྟེན་
ནས་དངོས་སུ་ཐུགས་ཐག་བཅད་པ་ཡིན། རྗེས་སུ་རྩོད་གཞི་ཅན་གྱི་བོད་སོག་
གི་བླ་སྤྲུལ་མི་ཉུང་པ་ཞིག་ཐབས་ལམ་འདི་ལ་བརྟེན་ནས་ཐུགས་ཐག་བཅད་
པར་སྣང་ངོ༌།།
3. ཆོས་འཁོར་རྒྱལ་གྱི་ལྷ་མོའི་བླ་མཚོར་བརྟེན་ནས་ངོས་འཛིན་ཚུལ་
ལྷ་མོ་བླ་མཚོའི་གནས་སྒོ་འབྱེད་མཁན་ནི་རྒྱལ་དབང་སྐུ་ཕྲེང་གཉིས་
པ་དགེ་འདུན་རྒྱ་མཚོ་ཡིན་ཏེ། ཁོང་གི་རང་རྣམ་དུ་“དཔལ་ལྡན་ལྷ་མོའི་
བླ་མཚོར་གྲགས་པ་འདི་ནི། དེ་གོང་ལུག་ལོའི་དབྱར་སྨད་ངེད་རང་ལ་
མཚོ་ཁྱད་པར་ཅན་དེ་འདྲ་ཡོད་པའི་སྣང་བ་ཤར་ཏེ་རྩོད་དཔྱད་པས། ཡུལ་
མི་རྒྱུས་ཅན་འགས། མཚོ་ཤིན་ཏུ་གཉན་པ་འགྲམ་དུ་སྐད་ཆེ་བ་བཏོན་ན་
ཡང་སེར་བ་འབབ་པ་སྐད་འདོན་པ་ཞིག་ཡོད་ཟེར་བ་ཐོས་ནས། ཐོག་མར་
འཚོལ་དུ་བཏང་བས་ཁུངས་རྙེད་དེ་ངེད་དཔོན་སློབ་བཅུ་ལྷག་ཞིག་གནས་
པ }41 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
སྒོ་འབྱེད་དུ་ཕྱིན། སྒོ་སྲུང་གི་མཚོ་ཆུང་ཞིག་འདུག་པ་དེར་གཏོར་མ་བཏང་
ནའང། ཤིན་ཏུ་གཉན་པར་འདུག་པས་གནད་ཡར་མ་བྱུང་པ་མ་གཏོགས་
རྟ་བརྡབས་ཤིག་ཀྱང་བྱུང་། དེ་ནས་མཚོ་ཞལ་ལ་ཁར་སླེབས་པའི་ཚེ་མཚོ་
དཀར་ཆིལ་ལེ་བ་ཞིག་འདུག་པ་དེར་དཔལ་ལྡན་ལྷ་མོ་བསྐྱེད། སྤྱན་དྲོངས་པ་ན་
ཤར་ཕྱོགས་ནས་བུ་ཡུག་ཅིག་བྱུང་སྟེ་མཚོ་དེ་ལ་བབས་པ་དང་དེ་མ་ཐག་མཚོ་
དེ་སྔར་བས་མདོག་འགྱུར་ཏེ། རེས་འཇའ་ཚོན་སྣ་ལྔའི་དྲ་བ་དང་། རེས་ཕོ་བྲང་
རྒྱ་ཕིབས་དང་བཅས་པ་ལྔ་སྦྲགས་ཤིག་མངོན་སུམ་ལྟ་བུར་སྣང་པ་དང༌།
ཡང་མཚོ་དེ་ནམ་མཁའི་མདོག་ལྟ་བུ་གཉིས་སུ་སོང་པ་འདྲ་བའི་ནང་ནས་
དབྱིབས་གྲུ་བཞི་དང༌། ནར་སྟབས་ཡོད་པའི་རི་དེའུ་རྣམ་པ་ཅན་གཉིས་
སྔར་མེད་ལ་ནམ་མཁར་སྙེག་པ་བཞིན་ལངས་ཏེ་ཤིན་ཏུ་འཇིགས་ཤིང་
ལྟད་མོ་ཆེ་བར་བྱུང༌། དེ་གཉིས་ཤས་ཆེར་གདོང་ཅན་གཉིས་ཀྱི་ཆོ་འཕྲུལ་དུ་
འདུག་གོ །རེས་མཚོ་ཐམས་ཅད་གནམ་དུ་ཁོལ་བ་ལ་འོ་མའི་མདོག་ལྟ་བུ་
དང༌། མདོར་ན་ཆུ་རང་ཁ་བའི་མདོག་ཏིལ་ཙམ་མེད་ཅིང༌། གཟུགས་སྣང་
ངོ་མཚར་བ་ཇི་རྙེད་ཅིག་ངེད་ཐམས་ཅད་ཀྱིས་མཐུན་པར་མཐོང་། དེ་ནས་
བཟུང་ད་བར་མཚོ་མཇལ་ལ་མང་དུས་ལྔ་བརྒྱ་ལྷག་ཙམ་འདུས་པ་ལ་ཡང་
མཐོང་སྣང་མཐོང་ཚུལ་ཕྱོགས་གཅིག་པར་དཔལ་ལྷ་མོའི་གཞལ་ཡས་ཁང་
དང་། ཕྱག་མཚན། ཆིབས་ཀྱི་དྲེའུ་ཆེ་ཆུང་ཁ་དོག་མང་པོ། རླུང་ནག་འཚུབ་
མ། དཔག་བསམ་གྱི་ཤིང་སོགས་འདི་འཆར་དང་འདི་མི་འཆར་གྱི་དབྱེ་བ་
བརྗོད་མི་ཤེས་པ། སྔར་མ་མཐོང་པ་རྣམས་ཀྱིས་གཏམ་ཐོས་ནའང་བློར་མི་
ཤོང་ཞིང་། མཐོང་ན་སེམས་དད་པས་རང་དབང་མེད་པར་བྱེད་པ་རྒྱུན་མ་
ཆད་པར་ཡོད་ཅིང་། འོལ་ཁ་པའི་རིགས་གྲྭའི་སྐབས་སུ། ནང་སོ་ཆོས་རྗེ་
མཚོ་ཞལ་ལ་བྱོན་དུས་ངེད་རང་གིས་ཀྱང་ཕྱིན་པས། མཚོ་ནང་ནས་དངོས་
- _142



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
སུ་དཔངས་ཐོག་ཚད་གསུམ་ཙམ་ཡོད་པའི་རྟ་བའི་རྣམ་པ་གཙོ་འཁོར་
གསུམ་དང་། མི་བོངས་ཉིས་འགྱུར་སུམ་འགྱུར་ཙམ་གྱི་ལུས་ཚད་དང་ལྡན་
པའི་རེས་འགའ་དགེ་འདུན་གྱི་རྣམ་པ། རེས་འགའ་སྐྱ་བོའི་རྣམ་པ་ལྔ་བརྒྱ་
ཙམ་ཡོད་པ་འདྲ་བ། རེས་འགའ་ཕྱོགས་གཅིག་ཏུ་འདུ། རེས་འགའ་སྐོར་
ཚོམས་བྱེད། རེས་འགའ་མཚོ་ནང་ལ་འགྲོ་བ་སོགས་སྣ་ཚོགས་པ་ཞིག་དེ་
ཉིན་ཐམས་ཅད་ཀྱིས་གཟིགས་ཐུབ་པ་བྱུང་ངོ༌། །དེས་ན་གནས་འདི་དཔལ་
ལྡན་ལྷ་མོས་སྐྱོང་བར་ངེས་ཤིང་། དེའི་ཞི་རྒྱས་དབང་དྲག་གི་འཕྲིན་ལས་
མཛད་པའི་ཚུལ་བརྗོད་ཀྱིས་མི་ལང་སྟེ་ཟུར་ཙམ་མོ། ། ཞེས་གསུངས་པ་
འདི་ལས་མཚོ་འདིའི་གནས་སྒོ་སུས་ཇི་ལྟར་ཕྱེ་པ་དང་ཁྱད་ཆོས་ཅི་ཡིན་
སོགས་གསལ་བོར་བསྟན་འདུག་པ་དང༌། རྗེས་སུ་མི་སུ་དང་གང་ཞིག་ཡིན་
ཡང་དེའི་རང་གི་མདུན་མ་སོགས་གང་ཡིན་བལྟ་བ་དང༌། སྐྱེས་བུ་དམ་
པའི་སྐུ་སྐྱེ་གང་དུ་འཁྲུངས་པ་སོགས་བརྟག་སའི་གཞི་གལ་ཆེན་ཞིག་ཏུ་གྱུར་
ཡོད།
སྤྲུལ་སྐུ་འཚོལ་མཁན་གྱིས་ཐོག་མར་རྟགས་མཚན་ཡོད་པའི་བྱིས་པ་
རྣམས་ལ་བརྟག་པ་བྱས་རྗེས་མཐར་ཐག་གཅོད་མ་ཐུབ་ཚེ། བརྟག་པ་བྱེད་
པའི་མི་སྐོར་ཞིག་ཆེད་དུ་རྩ་འཛུགས་བྱས་ནས་ལྷ་མོའི་བླ་མཚོའི་ཁར་སོང་
ནས། ལྷ་མོའི་ཆོ་ག་ནང་ལྟར་མཚོ་བསྒྲུབས་ཏེ་ཁྲིམས་བཅོལ་བཏང་ན། ད་
གཟོད་སྤྲུལ་སྐུ་གང་དུ་འཁྲུངས་ཡོད་པའི་ཕྱོགས་དང་། གནས། ཁྱིམ་དང་
བཅས་གསལ་བོ་ཞིག་མཚོ་ལ་ཤར་ཐུབ་པར་གསུངས། དཔེར་ན། རྭ་སྒྲེང་
རིན་པོ་ཆེའི་གཙོས་རྒྱལ་དབང་བཅུ་གསུམ་པའི་སྤྲུལ་སྐུ་འཚོལ་སྐབས། མཚོ་
གཟིགས་སུ་གསལ་བོར་ཤར་བར་མ་ཟད། ཐ་ན་ཁོང་གི་ཁྱིམ་གྱི་སྒོ་ཁའི་སྡོང་
བོ་ཡང་ཤར་ཡོང་བར་གསུངས་པ་ལྟ་བུའོ། །
- 143 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
4. པྲ་འབེབས་པ་ལ་བརྟེན་ནས་སྤྲུལ་སྐུ་ངོས་འཛིན་ཚུལ།
པྲ་འབེབས་པ་ལ་བརྟེན་ནས་ལྐོག་གྱུར་བརྟག་ཚུལ་འདི་ནི་བོད་དུ་
བྱུང་བའི་གསང་བ་མན་ངག་གི་སྐོར་གྱི་གདམས་ངག་ཅིག་ཡིན་ལ། གདམས་
ངག་འདིའི་བྱུང་བ་ནི། བོད་ཀྱི་ལོ་རྒྱུས་རྙིང་པ་ལྟར་ན། “སྒྲུང་ལྡེའུ་བོན་
གསུམ་གྱིས་ཆབ་སྲིད་བསྐྱངས་”ཞེས་པའི་ནང་གི་ལྡེའུ་ཡི་བྱེ་བྲག་ཅིག་ཡིན་
པར་བཤད་པས་ཕལ་ཆེར་གཉའ་ཁྲི་བཙན་པོའི་དུས་ནས་ཡོད་པར་སྣང་
ལ། ཕྱིས་སུ་ནང་བསྟན་བོད་དུ་དར་བ་ནས་བོད་ཀྱི་ནང་བསྟན་དུའང་པྲ་
འབེབས་པའི་ཆོ་ག་ཕྱག་ལེན་སོགས་བྱུང༌། བོད་ཀྱི་ནང་བསྟན་ཁྲོད་ཀྱི་དྲ་
འབེབས་གདམས་ངག་འདིའི་འབྱུང་ཁུངས་ནི། “སློབ་དཔོན་པདྨས་ཕ་མ་
གཉིས་འཛོམས་ཀྱི་བུ་དང་བུ་མོ་ཁག་ཅིག་ལ་པྲ་འབེབས་པ་ཟེར་བ་མི་ལ་ལྷ་
འདྲེ་ཁོག་ཞུགས་བྱས་པའི་ལུགས་སྲོལ་ཐོག་མར་བཙུགས་ཤིང༌། དེང་སང་ལྷ་
འབེབས་པ་ཟེར་བ་དེ་སྐབས་ཐོག་མར་བྱུང་”ཞེས་དང་།《སྒྲོལ་མ་དཀར་
མོ་དང་ལྷ་མོའི་སྒོ་ནས་པྲ་འབེབས་སྣང་སྲིད་གསལ་བའི་མེ་ལོང་》ཞེས་པར་
“ཆོས་སྐུ་སྣང་བ་མཐའ་ཡས། །ལོངས་སྐུ་ཐུགས་རྗེ་ཆེན་པོ། །སྤྲུལ་སྐུ་པདྨ་
འབྱུང་གནས་ཀྱིས་གསུངས་པའི་རྒྱུད་ལས་སྣང་གསལ་པྲ་འབེབས་ཞེས་
གསུངས་པ་དང༌། ཆོ་ག་དེའི་ནང་གི་མཆོད་བསྟོད་སྐབས་སུ་“རིག་པ་འཛིན་
པ་སློབ་དཔོན་པདྨ་འབྱུང་གནས། རྒྱལ་སྲས་བཞད་པའི་རྡོ་རྗེ་བར་གོང་དང་
འདྲ་ལ»3ཞེས་དང་། 《གསང་སྔགས་པྲ་འབེབས་ཀྱི་གདམས་ངག་ཁྱད་པར་
ཅན་》ཞེས་པའི་མཇུག་གི་གསལ་བཤད་དུ་“འདིའི་བརྒྱུད་པ་ནི། ཀ་མདོ་
ཞབས་དྲུང་དཀོན་མཆོག་ཚུལ་ཁྲིམས། དེས་ལྕང་སྐྱ་མཆོག་སྤྲུལ་རིན་པོ་ཆེ།
བཀའ་བཅུ་ཚུལ་ཁྲིམས་དཔལ་ལྡན། ཨ་ལག་ཤ་རབ་འབྱམས་པ། མཁྱེན་
རབ་དཔལ་བཟང་དེ་དག་གོ་ཞེས་སོགས་གསུངས་པ་ལས། བོད་བརྒྱུད་
- 144 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
ནང་བསྟན་ཁྲོད་ཀྱི་པྲ་འབེབས་གདམས་པ་འདིའི་ཁུང་ནི་སློབ་དཔོན་པདྨ་
ལ་གཏུགས་ཡོད་པ་དང་། ཉེ་རབས་སུ་ལྕང་སྐྱ་སོགས་དགེ་ལུགས་པའི་
ནང་དུའང་གདམས་པ་འདིའི་རྒྱུན་ཡོད་པ་གསལ།
ཕྱིས་ཀྱི་རྒྱུན་འཛིན་ཁྱོད་པྲ་གཏད་སའི་ཡི་དམ་མི་འདྲ་བའི་དབང་
གིས་ཇོ་མོ་སྒྲོལ་མའི་ལུགས་དང༌། དཔལ་ལྡན་ལྷ་མོའི་ལུགས་སོགས་ཡོད་ལ།
ད་དུང་ཐུགས་རྗེ་ཆེན་པོ་དང་། དཔལ་རྡོ་རྗེ་འཇིགས་བྱེད་ལ་བརྟེན་པའི་པྲ་
འབེབས་ཚུལ་ཡང་བྱུང་ཡོད། །
པྲའི་རིགས་ལ་སྤྱིར་བཏང་སོག་པ་དང་སྐུད་པ་ལ་བརྟེན་པའི་པྲ་
འབེབས་ཚུལ་སོགས་རིགས་ཅུང་མང་པ་ཡིན་མོད་ཡོངས་གྲགས་སུ་མེ་
ལོང་པྲ་ཕབ་དང་མཐེ་བོང་པྲ་འབེབས་གཉིས་ཅུང་རྒྱུགས་ཚེ། པྲ་འབེབས་
མཁན་ལ་མན་ངག་གི་རྒྱུན་མ་ནོར་པ་ཡོད་པའི་རྨང་གཞིའི་སྟེང་བསྙེན་པ་
ཚད་ལྡན་བཏང་ཡོད་པ། པྲ་འབེབས་བྱའི་ཡུལ་ཚད་ལྡན་འཛོམས་པ་ན་པྲ་
འབེབས་མཁན་གྱིས་ཆོ་ག་ཆད་ལྷག་མེད་པར་ལེགས་པར་སྒྲུབ་ན་ད་གཟོད་
ལྐོག་གྱུར་གྱི་དོན་དེ་མེ་ལོང་དུ་གཟུགས་བརྙན་ཤར་བ་ནང་བཞིན་གསལ་གྱི་
ལེར་ཤར་བར་བཤད་དོ། །
བོད་དུ་སྤྲུལ་སྐུ་ལམ་ལུགས་བྱུང་བ་དང་བསྟུན་པྲ་འབེབས་ཀྱི་ཐབས་
ལ་བརྟེན་ནས་སྤྲུལ་སྐུ་འཚོལ་བའི་ལམ་སྲོལ་ཀྱང་བྱུང་ཡོད། ཡིན་ནའང།
དང་ཐོག་ལྷ་འབེབས་པ་དང་ལྷ་མོ་བླ་མཚོའི་མཚོ་གཟིགས་གང་རུང་སྔོན་དུ་
བཏང་ནས་ཕྱིས་སུ་པྲ་འབེབས་ཀྱི་ཐབས་ལ་བརྟེན་ནས་བདེན་དབང་བྱེད་
པའི་སྲོལ་དར། དཔེར་ན། པཎ་ཆེན་སྐུ་ཕྲེང་བརྒྱད་པ་བསྟན་པའི་དབང་
ཕྱུག་གིས་རྒྱལ་དབང་སྐུ་ཕྲེང་བཅུ་གཉིས་པའི་སྤྲུལ་སྐུ་ངོས་འཛིན་སྐབས།
དང་ཐོག་བཀའ་ཤག་སྲིད་གཞུང་གིས་གནས་ཆུང་ཆོས་སྐྱོང་གི་སྐུ་རྟེན་ཕབ་
- 145



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
སྟེ་འབྲས་བུ་པཎ་ཆེན་སྐུ་ཕྲེང་བརྒྱད་པར་ཕུལ་སྟེ་སྤྲུལ་སྐུ་ངོས་འཛིན་གྱི་
ལས་དོན་ཞུས། ཁོང་གིས་པྲ་འབེབས་ཀྱི་ཐབས་ལ་བརྟེན་ནས་བརྟག་ང་་བྱས་
པ་ན་ལྷ་སའི་ཤར་ལྷོའི་ཕྱོགས་ན་ཡོད་པའི་མཚན་མ་གཅིག་མཐུན་བྱུང་བ་
ལྟ་བུའོ། །
དགུ། སྤྲུལ་སྐུ་དང་བླ་མ་གཉིས་ཀྱི་ཁྱད་པར།
མདོ་ཕྱོགས་ཀྱི་དབང་དུ་བཏང་ན་སྤྲུལ་སྐུ་ཡིན་ན་གོང་དུ་ཞུས་པ་
ལྟར་སངས་རྒྱས་ཡིན་དགོས་པར་མ་ཟད། གདུལ་བྱའི་ཆེད་དུ་བསམ་བཞིན་
དུ་གང་ལ་གང་འཚམ་དུ་སྐུའི་སྐྱེ་བ་བཞེས་པའམ། ཡང་ན། རྒྱལ་སྲས་བྱང་
ཆུབ་སེམས་དཔའ་འམ་སྐྱེས་བུ་དམ་པ་གང་རུང་ཞིག་གི་སྐུའི་སྐྱེ་བ་ཡིན་
དགོས། “བླ་མ་”་ཞེས་པ་ཇི་ལྟ་བུ་ཡིན་ཞེ་ན། ཐོག་མར་བླ་མ་ཞེས་པའི་སྒྲ་
བཤད་ཀྱི་སྟེང་ནས་བཤད་ན། “ཡོན་ཏན་གྱི་གོང་མ་"ཞེས་པའི་དོན་ཡིན་
ལ། དོན་དངོས་སུ་དགེ་བའི་བཤེས་གཉེན་དང༌། དགེ་རྒན། བླ་མ་སོགས་
དོན་གཅིག་མིང་གི་རྣམ་གྲངས་ཡིན། དེ་བས་བླ་མ་ཡིན་ན་སངས་རྒྱས་དང་
བྱང་ཆུབ་སེམས་དཔའི་སྤྲུལ་སྐུ་ཡིན་པའི་ངེས་པ་མེད་པར་མ་ཟད། ད་དུང་
ལམ་མ་ཞུགས་ཀྱི་དགེ་བའི་བཤེས་གཉེན་ཡོད་པར་ཕར་ཕྱིན་གྱི་གཞུང་ལས་
གསུངས་ཡོད། བླ་མ་དང་དགེ་བའི་བཤེས་གཉེན་གྱི་ཁྱད་པར་ནི་སྤྲུལ་སྐུའི་
ལམ་ལུགས་འཕེལ་རྒྱས་སུ་སོང་བའི་གོ་རིམ་ཁྲོད་བྱུང་པ་ཞིག་ཡིན་པ་མ་
གཏོགས། སྤྲུལ་སྐུའི་ལམ་ལུགས་མ་བྱུང་པའི་སྔོན་དང་གཞུང་ལུགས་རྣམས་
སུ་དེ་གཉིས་ལ་ཁྱད་པར་མེད་དོ། །རྗེས་སུ་བླ་མ་ལ་སྤྲུལ་སྐུ་དང༌། སྐུ་ལོ། སྐུ་
1 46 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
འབའ། སྐུ་སྐྱེ། ཨ་ལགས་སོགས་འབོད་སྲོལ་སྣ་ཚོགས་ཤིག་བྱུང་ཡོད་པ་ལས་
ང་ཚོས་གསལ་བོར་མཐོང་ཐུབ་པ་ནི། སྤྲུལ་སྐུ་ལམ་ལུགས་འཕེལ་རྒྱས་སུ་
འགྲོ་བའི་གོ་རིམ་ཁྲོད་སྔར་སྲོལ་གྱི་སྤྲུལ་སྐུ་སད་པའི་ལམ་ལུགས་ཤིག་ཡོད་
པ་དེའི་རྨང་གཞི་ལ་བརྟེན་ནས། རང་ལ་དད་པ་ཡོད་པའི་དགེ་བའི་བཤེས་
གཉེན་ནམ། རོང་ལ་བཀའ་དྲིན་ཆེ་བའི་མི་གྲགས་ཅན་ཞིག་འདས་ན། དེའི་
རྣམ་ཤེས་འཚོལ་བར་འདོད་པ་དང་། དེའི་རྣམ་ཤེས་ཤིག་བཙལ་བ་ལ་
བརྟེན་ནས་གྲུབ་མཐའ་དང་དགོན་སྡེ་ལ་བདག་པོ་རྒྱག་ཏུ་འཇུག་ཆེད་སྤྲུལ་
སྐུ་འཚོལ་བའི་ལམ་ལུགས་ཤིག་དར་དགོས་བྱུང་པ་རེད། །
ས་ཆ་ལ་ལར་ཨ་ལགས་ཞེས་པ་དཔོན་བརྒྱུད་ཀྱིས་འཛིན་པའང་ཡོད་
དེ། དཔེར་ན། རེབ་གོང་འགར་རྩེ་སྡེ་བར་འགར་རྩེ་ཨ་ལགས་ཟེར་བ་ཞིག་
ཡོད། ཨ་ལགས་དེར་མཚོན་ན་ཁོ་གྲོངས་ཡང་སྐུ་སྐྱེ་འཚོལ་སྲོལ་མེད་
དེ། རྒྱུ་མཚན་ནི་ཁོའི་ཨ་ལགས་ཀྱི་གོ་ས་དེ་དཔོན་རྒྱུད་ཀྱིས་འཛིན་དགོས་
པས། ཁོའི་ཚབ་ཏུ་ཁོའི་བུའམ་ཡང་ན་ཚ་བོ་ཞིག་འཇོག་དགོས་པ་ཡིན། ཡིན་
ནའང་སྡེ་བ་དེར་མཚོན་ན་འགར་རྩེ་ཨ་ལགས་ནི་ཆོས་སྲིད་གང་ཆ་ནས་
ཡང་གོ་གནས་མཐོ་བ་ཡིན། སྡེ་དེའི་མི་ཞིག་ཤི་ན་ཐོག་མར་སྔས་མགོ་བླ་
མར་འགར་རྩེ་ཨ་ལགས་ཞུ་དགོས་པ་མ་ཟད། བླ་མ་སུ་ཞུས་ཀྱང་བསྔོ་རྟེན་
འགར་རྩེ་ཨ་ལགས་ལ་དབུལ་རྒྱུའི་ཡན་འབུལ་མི་ཆོག་པའི་ཕྱག་སྲོལ་ཡོད་
པ་ལྟ་བུའོ། །
147 མ



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད། །
བཅུ། སྔོན་བྱོན་དམ་པའི་གདེངས་འཇོག
“རྒྱ་གར་དང་མི་འདྲ་བའི་བོད་ཡུལ་འདིར་བླ་མ་གདུང་དང་སྐྱེ་བས་
འཛིན་པ་གཉིས་འདུག་པའི་སྔ་མ་ནི་ལུགས་གཉིས་ཀའི་ཡོན་ཏན་རྣམས་
ཕ་ཤུལ་བུ་འཇགས་ལྟ་བུས་བར་གསེང་མེད་ཅིང་བུ་སློབ་འཁོར་འབངས་
རྣམས་ཀྱང་བག་ཕེབས་པར་སྣང་ལ། ཕྱི་མ་ནི་གོང་མ་ལས་གོ་ལྡོག་ཅིང་ཤི་
གསོན་གྱི་དཀོར་ནག་སོགས་ཟང་ཟིང་གི་འབུལ་བ་མ་ཎི་བའི་རྟེན་སྒམ་ལྟར་
ལེན་རྒྱུ་རྣམས་རྒྱུན་འཆད་པའི་དབང་གིས། རྗེས་འཇུག་ཚོར་བླ་མ་གྲོངས་
པ་ལས་སྐྱེ་བ་མ་བྱུང་པའི་སེམས་ངལ་ཆེ་ཞིང་། ཡུལ་གྲུ་ཆེ་གེ་མོ་ཞིག་ན་
བྱིས་པ་ལ་ཕ་མ་སོགས་ཀྱིས་གཡོ་སྒྱུས་བཟོས་པ་འདྲ་ལ་ཚམ་ཚོམ་མེད་པར་
བདག་ཏུ་བཟུང་པའི་བཞུགས་གྲལ་ལ་ཚུད་ངེས་ཀྱི་ཐག་ཁྲ་སྦྲུལ་དུ་མཐོང་
པ་ལྟར་སྐྱེས་བོ་དུ་མ་རི་བོང་ཅལ་འདྲོག་གི་དཔེ་ལ་བརྟེན་ཝ་སྐྱེས་སེང་གེར་
བརྫུས་པའི་སྣང་ཚུལ་ཁོ་ན་སྟེ་ཞེས་དང༌། “དུས་ཆེས་ཆེར་སྙིགས་པ་དང་
བསྟུན་སྐུ་སྐྱེ་འཚོལ་བའི་སྲོལ་བཟང་པོ་རྣམས་རིམ་གྱིས་ཉམས་ནས་རང་
འདོད་གང་བྱུང་གིས་བླ་རྒན་རེ་གྲོངས་ན་སྤྲུལ་སྐུའམ་ཞབས་དྲུང་དང༌། སྐུ་
ལོའམ་སྐུ་འབའ་ཞེས་གཅེས་མིང་གིས་བཏགས་པ་ཞིག་བཙལ་ནས་འདོན་
ཆོག་ཙམ་ལས་ཡོན་ཏན་ཅི་ཡང་མི་སློབ་པར་ཟང་ཟིང་སྡུད་པའི་ཚོང་རྟེན་
བྱེད་ཅི་ཐུབ་དང༌། བླང་དོར་ལ་རྨོངས་པའི་སྐྱེས་བུ་རྣམས་བསླུ་གང་ཐུབ་
བྱེད་པ་ནི་ངེས་པར་བསྟན་པ་ལ་གཅེས་པར་འཛིན་པ་ཞིག་གིས་བལྟས་
ན་ཤིན་ཏུ་ཡ་ང་བའི་གནས་སོ། །༡༧༠61 ཞེས་དང་། “རྒྱལ་བ་སྐུ་ཕྲེང་ལྔ་པས་
- 148 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག་
མཛད་པའི་ཕྱག་དཔེ་ཞིག་གི་ནང་མི་ཚོས་ང་ཏཱ་ལའི་བླ་མ་སྐུ་ཕྲེང་བཞི་པའི་
ཡང་སྲིད་ཡིན་ཚུལ་ཤོད་ཀྱི་ཡོད་པ་དང་ཡིན་ལུགས་ཡིན་སྟངས་ཀྱི་རྒྱུ་མཚན་
ནི་ང་སྐྱེས་པའི་སྐབས་སུ་ཁྱིམ་གྱི་ཀ་བའི་སྒྲུང་ནས་འོ་མ་བབ་པ་རེད་ཟེར་བ་
དང་། གནམ་ལ་འཇའ་ཟུག་པ་རེད་ཟེར་བ། སྐུ་ཕྲེང་བཞི་པའི་སྐུ་ཆས་རྣམས་
ངས་ངོས་འཛིན་བྱས་པ་རེད་སོགས་བཤད་ཀྱིན་ཡོད་ནའང་དེ་འདྲ་བྱས་པ་
ང་རང་གི་དྲན་གསོས་ཀྱི་མི་འདུག ངས་སྐྱེ་བ་སྔོན་མའི་ངོ་ཤེས་རྒྱུ་དང་སྐྱེ་
བ་སྔོན་མའི་ཅ་ལག་ངོ་ཤེས་རྒྱུ་ལྟ་ཅི། ལོ་བཅུ་དྲུག་ཙམ་ལ་མ་སླེབས་བར་
ཡོན་ཏན་ཡང་དགེ་རྒན་གྱི་ཉེས་བརྡུང་དང་གཤེ་གཤེ་འོག་ཏུ་བསླབས་པར་
བརྟེན་མ་བསླབས་པར་ཤེས་རྒྱུ་ཕར་བཞག་བསླབས་པ་དེའང་ཡག་པོ་ཤེས་
རྒྱུ་མི་འདུག་པས་ཐམས་ཅད་མཁྱེན་པའི་ཡང་སྲིད་དེ་བས་ཀྱང་གང་ནས་
ཡིན། སྐྱེ་བ་སྔོན་མའི་མི་དང་ཅ་ལག་ངོ་ཤེས་པ་ལ་བསླབས་པའི་ཡོན་ཏན་
དེ་མ་ཤེས་པ་རྩ་བ་ནས་ཡོང་མི་སྲིད་ཅིང་། མ་བསླབས་པ་དེ་ཤེས་རྒྱུ་ཡོད་
དུས་བསླབས་པ་དེ་དེ་བས་ཀྱང་ཤེས་པ་ཞིག་ཡིན་དགོས་ཀྱི་རེད། འོན་ཀྱང་
བསླབས་པ་དེ་དཀའ་ལས་ག་ཚོད་བརྒྱབ་ནའང་ཤེས་ཀྱི་མི་འདུག་ལ་སང་
ཉིན་མི་ལ་ཆོས་ཤོད་རྒྱུ་བྱུང་ན་དེ་རིང་དགེ་རྒན་གྱིས་སང་ཉིན་དེ་ལྟར་ཤོད་
ཨང་ཞེས་བསླབ་དགོས་ཀྱི་ཡོད། ཡིན་ནའང་ང་དགོས་པའི་དབང་གིས་ཁྲིའི་
སྒང་དུ་བསྐྱལ་བ་རེད་ལ་ངས་ཀྱང་མ་ཡིན་ཡིན་མདོག་མ་བྱས་ག་མེད་རེད་
ཅེས་དང༌། ང་སྐྱེས་པའི་སྐབས་སུ་ཚར་བབས་དང༌། མེ་ཏོག་ཤར་བ། འཇའ་
ཟུག་པ་སོགས་སོགས་ཀྱི་ཤོད་ཚུལ་དེ་དག་རྒྱུ་མཚན་དུ་བྱས་ནས་རྒྱལ་བ་སྐུ་
ཕྲེང་བཞི་པའི་ཡང་སྲིད་དུ་ངོས་འཛིན་ཚེ་གཏན་ནས་འགྲིག་ཐབས་མེད། དེ་
གང་ཡིན་ཞེ་ན་ང་དང་དུས་མཚུངས་སུ་སྐྱེ་པའི་འབུ་གྲོག་མ་དང་སྦྲང་བུ་དེ་
ཚོ་ཡང་ཚང་མ་སངས་རྒྱས་དང་བྱང་ཆུབ་སེམས་དཔའ་ཞེད་པོ་དེ་འདྲའི་སྐུ་
- 149 ་



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
སྐྱེ་ཡིན་ཤས་ཆེ་བས་དེ་ལྟར་རྩ་བ་ནས་ཡོང་སྲིད་ཀྱི་མ་རེད་ཅེས་གསལ་ཐག་
ཆོད་འཁོད་ཡོད། ཁོང་སྐུ་ཚེ་ཧྲིལ་བོའི་རང་རྣམ་བྲིས་ཡོད་པ་དེ་ཡང་བདེན་
པ་བདེན་ཐུབ་ཁོ་ན་ལས་ཐམས་ཅད་མཁྱེན་པ་ཡིན་ཚུལ་སོགས་ང་རྒྱལ་
དང་ཆེ་རློམ་གཏན་ནས་གནང་མེད། ཁོང་གིས་ད་དུང་དེང་སང་སོག་པོའི་
དཔོན་པོ་རྒྱུ་ཆེ་བ་དང་བོད་ཀྱི་སྐུ་དྲུག་རྒྱུ་ཆེ་དེ་ཚོའི་ཕྲུ་གུ་མང་ཆེ་བ་བླ་མའི་
ཡང་སྲིད་ཡིན་དགོས་པ་དེ་ཚོ་ཡ་མཚན་ཞིག་མ་ཡིན་ནམ། ཞེས་གསུངས་
ཡོད་པ་དེར་དེང་སང་ཡང་བསམ་བློ་གཏོང་རྒྱུ་ཞེ་དྲག་ཡོད།"ཅེས་དང༌།
“ཨ་རིག་དགེ་བཤེས་ཆེན་མོ་སྐུ་འདའ་ཁར་སློབ་མ་རྣམས་ཀྱིས་སྐུ་སྐྱེ་འཁྲུལ་
མེད་ཅིག་འབྱོན་པར་ཞུས་པ་ན། སྤྱིར་ཁོ་ལ་རང་དབང་ཡོད་ན་ཡིད་དགའ་
ཆོས་འཛིན་དུ་འགྲོ་བས་སྐུ་སྐྱེ་མེད། གལ་ཏེ་དགོས་ན་བྱིས་པའི་དུས་སུ་ལམ་
རིམ་དང་སྔགས་རིམ་གཉིས་བློ་ཐོག་ནས་ཤར་ཤར་འདོན་ཤེས་པ་ཙམ་དུ་
མ་ཟད། ཁྱི་གཏུམ་པོས་དེད་ཀྱང་ཁ་ནས་མི་ཆད་པ་ཞིག་རྙེད་ན་ཁོའི་སྐུ་སྐྱེ་
ཡིན་་[ེ་ཞེས་དང་། “སྦྲང་མ་མི་སྐད་སྨྲ་བ་ལྟས་ངན་མིན། །ཆོས་མི་ཤེས་ཀྱང་
ཆོས་གཏམ་གཞན་ལས་ཆེ། །བླ་མའི་གཟུགས་ཀྱིས་ཐུབ་བསྟན་ཉམས་བྱེད་
པའི། །རྒྱུད་འཛིན་བླ་མ་ཐམས་ཅད་ལྟས་ངན་ཡིན། །”139 ཞེས་དང་། པཎ་
ཆེན་སྐུ་ཕྲེང་བཅུ་པ་ཆོས་གྱི་རྒྱལ་མཚན་མཆོག་གིས་འཇིགས་བྱེད་དཔལ་
གཅིག་གི་དབང་གི་སྟ་གོན་སྐབས་སུ། “ད་ལྟ་མི་མང་པོ་ཞིག་གིས་ང་ལ་སྤྲུལ་
སྐུ་ཐུགས་ཐག་གཅོད་རྒྱུའི་སྐོར་གླེང་གི་འདུག སྤྲུལ་སྐུ་ཐུགས་ཐག་གཅོད་
རྒྱུ་དེ་ང་ལ་འགན་འཁུར་ཡོད་ལ་ཏང་ཀྲུང་དབྱང་གིས་ཀྱང་ང་ལ་དབང་ཆ་
གནང་ཡོད། དེ་རིང་ངས་བྱིས་པ་ཞིག་ལ་མིང་བཏགས་ཆོག་པ་ཡིན། དད་
ལྡན་མང་ཚོགས་ཀྱིས་ཁོ་ལ་དད་མོས་དང་རེ་ལྟོས་ཆེན་པོ་རྒྱག་གི་རེད། ཡིན་
ནའང་ཁོས་མང་ཚོགས་ལ་ཕན་ཐོགས་རྒྱུ་དེ་ཁག་པོ་རེད། དེ་བས་སྤྲུལ་སྐུ་
150 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
ཐུགས་ཐག་གཅོད་པའི་སྐོར་གླེང་དུས་ངའི་མགོ་ན་གི་འདུག་" ཁོང་གི་ཕྱག་
མཛུབ་ཀྱིས་རང་གི་མགོ་བོ་སྟོན་གིན་འདུག སྐབས་དེར་ང་རང་ཁོང་གི་
བཞུགས་ཁྲིའི་མདུན་དག་དག་ན་ཡོད་པས་ཁོང་གི་གསུང་དང་རྣམ་འགྱུར་
ཚང་མ་གསལ་བོར་མཐོང་ཐོས་ཐུབ། “དེ་བས་ཐོས་བསམ་སྒོམ་གསུམ་དང་
བསླབ་པ་སློབ་གཉེར་ལ་བརྩོན་པའི་མི་ལ་ང་རང་ཡིད་སྨོན་འཆོར་གིན་
ཡོད”ཅེས་གསུངས་པ་སོགས་ལས་བསྟན་པ་དང་སེམས་ཅན་གྱི་དོན་ངོ་མ་
བསམ་པའི་དམ་པ་དག་གིས། བོད་ཀྱི་སྤྲུལ་སྐུ་ལམ་ལུགས་ལ་དགའ་བོ་བྱེད་
གི་མེད་པ་ཤེས་ཐུབ་བོ། །
བཅུ་གཅིག སྤྱི་སྡོམ།
བོད་དུ་ཐུན་མོང་མ་ཡིན་པའི་རིག་གཞུང་ནང་བསྟན་བྱུང་བ་དང་
འཕེལ་རྒྱས་ཀྱི་གོ་རིམ་ཁྲོད། རིམ་གྱིས་དེར་ཐོས་བསམ་སྒོམ་གསུམ་གྱི་མ་
ལག་ཆ་ཚང་བྱུང་ཞིང་། ལྷག་པར་གདམས་ངག་ཐབ་མོའི་སྐོར་ཉམས་སུ་
ལེན་མཁན་མང་དུ་བྱུང་པས་མཁས་པ་དང་གྲུབ་པའི་གོ་འཕང་མཐོན་པོར་
སླེབས་པའི་སྐྱེས་བུ་དམ་པའང་ཟམ་མ་ཆད་དུ་བྱུང་བ་སོགས། ཕྱི་ནང་གི་
ཆ་རྐྱེན་ངེས་ཅན་འཛོམས་པའི་རྨང་གཞི་ལ་བརྟེན་ནས། ཐོག་མར་བཀའ་
བརྒྱུད་པའི་གྲུབ་མཐར་སྤྲུལ་སྐུ་སད་པའི་ལམ་ལུགས་བྱུང་ཞིང་། རིམ་གྱིས་
གྲུབ་མཐའ་སོ་སོའི་རང་རང་གི་མངའ་ཁོངས་དང་མཆོད་གཞིས་རྒྱ་བསྐྱེད་
ཆེད་སྤྲུལ་སྐུ་འཚོལ་བའི་ལམ་ལུགས་བྱུང་ངོ༌། །
ལོ་ངོ་བདུན་བརྒྱ་ལྷག་གི་སྤྲུལ་སྐུ་ལམ་ལུགས་ཀྱི་འཕེལ་རྒྱས་ཁྲོད་རིམ་
- 151



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
གྱིས་སྤྲུལ་སྐུ་ལམ་ལུགས་དེ་གྲལ་རིམ་གྱི་ངོ་བོ་ངེས་ཅན་ཞིག་ཏུ་གྱུར་པ་དང་།
སྤྲུལ་སྐུ་ཁོ་ལ་མཚོན་ན་ཐུན་མོང་མ་ཡིན་པའི་ཁྱད་དབང་དང་རྒྱ་ཆེ་བའི་མི་
དམངས་མང་ཚོགས་ཀྱིས་དད་འདུན་དང་གོང་བཀུར་བྱེད་པའི་ཆོས་ལུགས་
ཀྱི་རྣམ་པ་ཅན་གྱི་གོམས་སྲོལ་ཆགས་ཡོད་ལ། དམིགས་ཡུལ་གཙོ་བོ་ནི་རང་
རང་གི་གྲུབ་མཐའི་མངའ་ཁོངས་རྒྱ་བསྐྱེད་དང་ས་གནས་ཁག་གི་དབང་
བསྒྱུར་མཁན་གྱི་ཁེ་ཕན་ལ་ཞབས་ཞུ་སྒྲུབ་རྒྱུ་དེ་རེད། །
སྤྲུལ་སྐུ་འཚོལ་ལུགས་ཀྱི་ཆ་ནས་བལྟས་ན་སྤྲུལ་སྐུ་ཕལ་ཆེར་ཞིག་དབང་
བསྒྱུར་གྲལ་རིམ་ནང་ཁུལ་གྱི་ཁེ་ཕན་ལ་དམིགས་ནས་འཚོལ་བ་དང༌། གལ་
ཏེ་དབང་བསྒྱུར་གྲལ་རིམ་ནང་ཁུལ་གྱི་ཁེ་ཕན་དང་མ་འཚམས་ཚེ་སྤྲུལ་
སྐུ་གཞན་འཚོལ་བའམ་ཡང་ན་སྤྲུལ་སྐུ་དེ་བགྲོངས་བའི་གནས་ཚུལ་ཀྱང་
མང་དུ་བྱུང་ཡོད། དམངས་ཁྲོད་དུའང་“བླ་མ་ཕལ་ཆེར་ཕྱུག་པོ་པང་ནས་
འཁྲུངས། །མེ་ཏོག་ཕལ་ཆེར་ཆུ་བོ་འགྲམ་ནས་སྐྱེས། །ཞེས་པའི་ངག་རྒྱུན་
འདི་ལས་ཀྱང་སྤྲུལ་སྐུ་འཚོལ་ལུགས་ཀྱི་ངོ་བོ་དེ་གསལ་བར་བསྟན་ཡོད།
བོད་ཀྱི་ནང་བསྟན་ལོ་རྒྱུས་ཀྱི་ཆ་ནས་བལྟས་ན། ཐོག་མར་རྒྱ་གར་
ནང་བཞིན་མཁན་པོའི་ལམ་ལུགས་བྱུང་ཞིང་། རིམ་གྱིས་ནང་བསྟན་དེ་མི་
སྒེར་དང་ཡང་ན་ཚོགས་པ་གང་རུང་གི་ཁེ་ཕན་སྒྲུབ་བྱེད་ཀྱི་ལག་ཆ་རུ་གྱུར་
པ་ནས་ངོ་བོ་ཆབ་སྲིད་ཡིན་ལ་རྣམ་པ་ཆོས་ལུགས་ཡིན་པའི་སྤྲུལ་སྐུ་ལམ་
ལུགས་བྱུང་། །
བསྟན་འཛིན་གྱི་སྐྱེས་བུ་ཆེན་པོའི་མཛད་རྣམ་གྱི་ཆ་ནས་བལྟས་ན།
དུས་རབས་བཅུ་གསུམ་པའི་ནང་བཀའ་བརྒྱུད་པའི་ལུགས་ལ་སྤྲུལ་སྐུ་ལམ་
ལུགས་ཐོག་མ་དེ་བྱུང་བ་ཡིན་མོད། ཡིན་ནའང་། དེའི་ཕྱིས་སུ་ཀུན་མཁྱེན་
ཀློང་ཆེན་པ། གཡུང་སྟོན་རྡོ་རྗེ་དཔལ། བུ་སྟོན་ཐམས་ཅད་མཁྱེན་པ། མཉམ་
- 152 བ



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
མེད་ཙོང་ཁ་པ་ཆེན་པོ་སོགས་གྲུབ་མཐའ་རིས་མེད་ལ་སྐྱེས་བུ་ཆེན་པོ་མང་
དུ་བྱུང་ཡང་། དེ་དག་གི་སྤྲུལ་སྐུ་ངོས་འཛིན་བྱས་མེད།
སྤྱིར་བཤད་ན་བོད་ཀྱི་སྤྲུལ་སྐུ་ལམ་ལུགས་དེ་བོད་ཀྱི་ནང་བསྟན་འཕེལ་
རྒྱས་སུ་ཕྱིན་ནས་ཚད་ངེས་ཅན་ཞིག་ལ་སླེབས་ཡོད་པའི་རྟགས་མཚན་ཞིག་
ཡིན་སྲིད་མོད། ཡིན་ནའང་སྤྲུལ་སྐུ་ལམ་ལུགས་བྱུང་འཕེལ་གྱི་ལོ་རྒྱུས་ཀྱི་
ངོས་ནས་བལྟས་ན། བོད་ཀྱི་སྤྲུལ་སྐུ་ལམ་ལུགས་དེ་ནི་བོད་མི་རིགས་ནང་
ཁུལ་གྱི་མཐུན་སྒྲིལ་དང་མི་རིགས་ཀྱི་འདུ་ཤེས་སོགས་ལ་གནོད་པའི་རུ་རྩི་
རུ་གྱུར་འདུག །
བོད་ཀྱི་རིག་གནས་འཕེལ་རྒྱས་ཀྱི་ངོས་ནས་བལྟས་ན། ད་ལྟའི་ཚད་
ཐུབ་ཀྱི་བཀའ་དང་བསྟན་བཅོས་མང་པོ་ཞིག་སྤྲུལ་སྐུ་ལམ་ལུགས་མ་བྱུང་གོང་
གི་མཁན་པོ་དང་ལོ་ཙཱ་པའི་སྐུ་དྲིན་ལ་བརྟེན་ནས་བྱུང་བ་དང༌། སྤྲུལ་སྐུ་ལམ་
ལུགས་བྱུང་བ་ནས་བོད་ཀྱི་རིག་གནས་དེ་ལོ་རྒྱུས་འཕེལ་རྒྱས་ཀྱི་ཆོས་ཉིད་དང་
བསྟུན་ནས་ཡར་རྒྱས་སུ་ཕྱིན་ཡོད་མོད། ཡིན་ནའང་། ཡར་རྒྱས་ཀྱི་དམིགས་རྒྱང་
ཐུང་ཞིང་མདུན་ལམ་གུ་དོག་པོ་ཡིན་པར་མ་ཟད། རྒྱ་ཆེ་བའི་མི་དམངས་མང་
ཚོགས་ཁྲོད་མི་འཇོན་ཐང་ཅན་བསྐྱེད་སྲིང་དང་། དེ་དག་གི་ནུས་པ་སྔོག་འདོན་
དང་དར་སྤེལ་བྱེད་པར་གེགས་རྐྱེན་ཚབས་ཆེན་ཐེབས་ཡོད།
ལུང་ཁུངས།
[1]ནོར་བྲང་ཨོ་རྒྱན་གྱིས་བསྒྲིགས་པའི་《དགེ་ལུགས་པའི་ཞལ་འདོན་ཕྱོགས་བསྒྲིགས་》
ཀྱི་ཤོག་ངོས་607ན་གསལ། 197ལོར་བོད་ལྗོངས་མི་དམངས་དཔེ་སྐྲུན་ཁང་ནས་བསྐྲུན། །
[2][3]རྗེ་བཙུན་ཆོས་ཀྱི་རྒྱལ་མཚན་གྱིས་མཛད་པའི་《རྒྱུན་འགྲེལ་སྤྱི་དོན་རོལ་
མཚོ》《སྨད་ཆ་)ཡི་ཤོག་ངོས་510དང་514ན་མདོའི་ཚིག་ལུང་འདྲེན་བྱས་ཡོད་ 1989ལོར་
-- 153 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཀྲུང་གོའི་བོད་རིག་པ་དཔེ་སྐྲུན་ཁང་ནས་བསྐྲུན།
[4]རྗེ་ཙོང་ཁ་པས་མཛད་པའི་《ལེགས་བཤད་གསེར་གྱི་ཕྲེང་བ་》ཡི་ཤོག་ངོས་
1089ན་གསལ། 1986ལོར་མཚོ་སྔོན་མི་རིགས་དཔེ་སྐྲུན་ཁང་ནས་བསྐྲུན། །
[5]དགེ་བཤེས་དཔལ་ལྡན་བཟང་པོས་བརྩམས་པའི་《གསེར་ཕྲེང་མཆན་འགྲེལ་
ལུང་རིགས་ནོར་བུའི་དོ་ཤལ་》ཡི་ཤོག་ངོས་702ན་ལུང་འདྲེན་བྱས་ཡོད། 2f804ལོར་
འབྲས་སྤུངས་སྒོ་མང་དཔེ་མཛོད་ཁང་གིས་བཏོན།
[6]རྗེ་བཙུན་ཆོས་ཀྱི་རྒྱལ་མཚན་གྱིས་མཛད་པའི་《རྒྱན་འགྲེལ་སྤྱི་དོན་རོལ་མཚོ》
(སྨད་ཆ)ཡི་ཤོག་ངོས་541ན་མདོའི་ཚིག་ལུང་འདྲེན་བྱས་ཡོད་ 1989ལོར་ཀྲུང་གོའི་བོད་
རིག་པ་དཔེ་སྐྲུན་ཁང་ནས་བསྐྲུན། །
{7]རྒྱལ་བ་དགེ་འདུན་གྲུབ་གྱིས་མཛད་པའི་《ལེགས་པར་གསུངས་པའི་དམ་པའི་
ཆོས་འདུལ་བའི་གླེང་གཞི་དང་རྟོགས་པ་བརྗོད་པ་ལུང་སྡེ་བཞི་ཀུན་ལས་བཏུས་པ་རིན་
པོ་ཆེའི་མཛོད་ཅེས་བྱ་བ་》ཤོག་ངོས་802ན་གསལ། 1990ལོར་མཚོ་སྔོན་མི་རིགས་དཔེ་
སྐྲུན་ཁང་གིས་བསྐྲུན།
[8]《རྗེ་ཙོང་ཁ་པའི་གསུང་འབུམ》༼ང༽ཡི་ཤོག་ངོས་455ན་གསལ་ 2012ལོར་ཀྲུང་
གོའི་བོད་རིག་པ་དཔེ་སྐྲུན་ཁང་གིས་བསྐྲུན།
[9]《ཅོ་ནེ་གྲགས་པ་བཤད་སྒྲུབ་ཀྱི་གསུང་འབུམ》༼མེས་པོའི་ཤུལ་བཞག་དེབ་ཕྲེང་100༽ཡི་
ཤོག་ངོས་388ན་གསལ། 2009ལོར་ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན།
[10][11]དཔའ་བོ་གཙུག་ལག་ཕྲེང་བས་མཛད་པའི་《ཆོས་འབྱུང་མཁས་པའི་
དགའ་སྟོན་》གྱི་ཤོག་ངོས་90དང་95ན་གསལ། 2006ལོར་མི་རིགས་དཔེ་སྐྲུན་ཁང་ནས་
བསྐྲུན།
[12]དུང་དཀར་བློ་བཟང་འཕྲིན་ལས་ཀྱི་བརྩམས་པའི་《བོད་ཀྱི་ཆོས་སྲིད་ཟུང་འབྲེལ་སྐོར་
བཤད་པ་》ཤོག་ངོས་78ན་གསལ། 1981ལོར་མི་རིགས་དཔེ་སྐྲུན་ཁང་ནས་བསྐྲུན།
- 154 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
[13][ 1 4][15][16][17]རིན་ཆེན་དཔལ་བཟང་གིས་བརྩམས་པའི་《མཚུར་ཕུ་
དགོན་གྱི་དཀར་ཆག་ཀུན་གསལ་མེ་ལོང་》ཤོག་ངོས་347དང་373， 374, 373， 366ན་
གསལ། 1994ལོར་མི་རིགས་དཔེ་སྐྲུན་ཁང་ནས་བསྐྲུན།
[18][36][38]རྗེ་འཇིགས་མེད་རིགས་པའི་བློ་གྲོས་ཀྱིས་མཛད་པའི་《རང་གི་བྱུང་
བ་བརྗོད་པ་ཐོས་དོན་རྣ་བའི་བདུད་རྩི་》ཡི་ཤོག་ངོས་518དང་524, 525ན་གསལ།
1987ལོར་མཚོ་སྔོན་མི་རིགས་དཔེ་སྐྲུན་ཁང་ནས་བསྐྲུན།
[19]རྒྱལ་དབང་ལྔ་པས་བློ་བཟང་རྒྱ་མཚོས་མཛད་པའི་《རྒྱལ་དབང་གསུམ་པ་
བསོད་ནམས་རྒྱ་མཚོའི་རྣམ་ཐར་དངོས་གྲུབ་རྒྱ་མཚོའི་ཤིང་རྟ་》ལྷ་སའི་ཤིང་པར། ཤོག་
ངོས་96ན་གསལ། །
[20][21]པཎ་ཆེན་བློ་བཟང་ཆོལ་རྒྱུན་གྱིས་མཛད་པའི་《པཎ་ཆེན་བློ་བཟང་ཆོས་
རྒྱན་གསུང་》པོད་དང་པོ་ཤོག་ངོས་3དང3ན་གསལ། 2009ལོར་ཀྲུང་གོའི་བོད་རིག་པ་
དཔེ་སྐྲུན་ཁང་གིས་བསྐྲུན།
[22][24][25]འགྱུར་མེད་བདེ་ཆེན་གྱིས་བརྩམས་པའི་《ཐང་སྟོང་རྒྱལ་པོའི་རྣམ་
ཐར་》གྱི་ཤོག་ངོས་281དང་308. 309ན་གསལ། 1982 ལོར་ཟི་ཁྲོན་མི་རིགས་དཔེ་སྐྲུན་
ཁང་ནས་བསྐྲུན།
[23]དཔལ་ལྡན་འཇིགས་མེད་འབངས་ཀྱིས་བརྩམས་པའི་《བོ་དོང་པཎ་ཆེན་གྱི་
རྣམ་ཐར》ཤོག་ངོས་268དང་། 1991ལོར་བོད་ལྗོངས་དཔེ་རྙིང་དཔར་སྐྲུན་ཁང་ནས་
བསྐྲུན།
[263127l[29]བྲག་དགོན་པ་བསྟན་པ་རབ་རྒྱས་ཀྱིས་མཛད་པའི་《མདོ་སྨད་ཆོས་
འབྱུང་》གི་ཤོག་ངོས་582ན་གསལ། 1982ལོར་ཀན་སུའུ་མི་རིགས་དཔེ་སྐྲུན་ཁང་ནས་
བསྐྲུན།
[28][39]ཤར་སྐལ་ལྡན་རྒྱ་མཚོས་མཛད་པའི་《མགུར་འབུམ།》 བོད་གནའ་དེང་
- 155 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
རིག་གནས་འཛིན་སྐྱོང་དར་སྤེལ་གླིང་གིས་བསྒྲིགས། ལྡེབ་རིང་། ཤ 187 ཉ། ཐ་3དང་།
ཤ52བ། ཐ2ན་གསལ།
[30]རྒྱལ་པ་དགེ་འདུན་རྒྱ་མཚོས་མཛད་པའི་《རང་རྣམ་》ཤིང་པར་མའི་ཤོག་
ངོས་28ན་གསལ།
[31]དུང་དཀར་བློ་བཟང་འཕྲིན་ལས་ཀྱིས་མཛད་པའི་《བོད་ཀྱི་ཆོས་སྲིད་ཟུང་
འབྲེལ་སྐོར་བཤད་པ་》ཤོག་ངོས་29ན་གསལ། 2004ལོར་མི་རགས་དཔེ་སྐྲུན་ཁང་ནས་
པར་དུ་སྐྲུན།
[32][33]མཛད་པ་པོ་མི་གསལ། 《སྒྲོལ་མ་དཀར་མོ་དང་ལྷ་མོའི་སྒོ་ནས་པྲ་འབེབས་
སྣང་སྲིད་གསལ་བའི་མེ་ལོང་》སྣ་ཐུང་ལག་བྲིས་མ།
[34]མཛད་པ་པོ་མི་གསལ། 《གསང་སྔགས་པྲ་འབེབས་ཀྱི་གདམས་ངག་ཁྱད་པར་
ཅན་བཞུགས་སོ།》 སྣ་ཐུང་ལག་བྲིས་མ།
[35]རྒྱལ་དབང་ལྔ་པ་བློ་བཟང་རྒྱ་མཚོས་མཛད་པའི་《ཟ་ཧོར་གྱི་བན་དེ་ངག་
དབང་བློ་བཟང་རྒྱ་མཚོའི་འདི་སྣང་འཁྲུལ་བའི་རོལ་རྩེད་རྟོགས་བརྗོད་ཀྱི་ཚུལ་དུ་
བཀོད་པ་དུ་ཀུ་ལའི་གོས་བཟང་ལས་གླེགས་བམ་དང་པོ་བཞུགས་》ཤོག་ངོས་12ན་
གསལ། 1989ལོར་བོད་ལྗོངས་མི་དམངས་དཔེ་སྐྲུན་ཁང་ནས་བསྐྲུན།
[37]དུང་དཀར་བློ་བཟང་འཕྲིན་ལས་ཀྱིས་མཛད་པའི་《གྲུབ་མཐའི་སྐོར་གྱི་རྣམ་
བཤད།》ཤོག་ངོས་82ན་གསལ། 2004ལོར་མི་རིགས་དཔེ་སྐྲུན་ནས་བསྐྲུན་
- 1 56 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
གཉིས་པ། གནའ་བོའི་རྒྱ་གར་གྱི་ཆོས་ལུགས་གྲུབ་
མཐའ་ཁག་གི་བྱུང་འཕེལ།
གླེང་གཞི།
ནང་རིག་པ་ནི་གནའ་བོའི་རྒྱ་གར་གྱི་སྤྱི་ཚོགས་ཁྲོད་བྱུང་བའི་རིག་
གཞུང་གི་གྲུབ་མཐའ་ཞིག་ཡིན་པ་དང་། སྤྱི་ལོའི་སྔོན་གྱི་དུས་རབས་གསུམ་
པ་ནས་ཁྱིམ་མཚེས་རྒྱལ་ཁབ་ལ་དར་བའི་འགོ་བརྩམས་ཤིང་། རིམ་གྱིས་
གླེང་གཞན་ལ་མཆེད་དེ། ད་ལྟ་འཛམ་གླིང་རང་བཞིན་གྱི་ཆོས་ལུགས་ཤིག་
ཏུ་གྱུར་ཡོད། ཨེ་ཤ་ཡའི་གླིང་ལ་མཚོན་ན། རྒྱལ་ཁབ་དང་ས་གནས་ཁག་
མང་པོར་དར་ཡོད་པ་དང་། སྤྱི་ལོའི་དུས་རབས་བདུན་པ་ནས་བཟུང་བོད་
དུ་ཐོག་མར་དར་ཏེ། རིམ་གྱིས་འཕེལ་རྒྱས་ཆེན་པོ་བྱུང་ཞིང་། བོད་ཀྱི་བསམ་
བློའི་གཙོ་ཁྲིད་དུ་གྱུར་བ་དང་། བོད་རིག་པའི་ཁྲོད་དུ་གོ་གནས་གལ་ཆེན་
ཞིག་ཟིན་ཡོད་པ་རེད། ད་ལྟ་བོད་བརྒྱུད་ནང་བསྟན་ཞེས་འཛམ་གླིང་ན་
སྐད་གྲགས་ཆེན་པོ་ཡོད་སྟབས་རྒྱལ་ཁབ་ཕྱི་ནང་ཀུན་དུ་བོད་རིག་པ་དང་
འབྲེལ་བའི་བོད་བརྒྱུད་ནང་བསྟན་ལ་ཞིབ་འཇུག་བྱེད་མཁན་ནི་དཔྱིད་ཀྱི་
དཔལ་ཡོན་རྒྱས་པ་བཞིན་ཇེ་མང་དུ་འགྲོ་བཞིན་ཡོད། དེ་བས་བོད་རིག་
པར་ཞིབ་འཇུག་བྱེད་དགོས་ན། ངེས་པར་དུ་བོད་རིག་པའི་གྲུབ་ཆའི་གཙོ་
བོ་སྟེ་ནང་རིག་པ་ལ་ཞིབ་འཇུག་བྱེད་པར་རག་ལས་ཤིང་། ནང་རིག་པར་
ཞིབ་འཇུག་ཆ་ཚང་བ་ཞིག་བྱེད་ན། ཐོག་མར་གནའ་བོའི་རྒྱ་གར་གྱི་ཤེས་
- ] 57 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
རིག་བྱུང་འཕེལ་དང་འབྲེལ་བའི་ལོ་རྒྱུས་དང༌། སྤྱི་ཚོགས། བསམ་བློ་བཅས་
ལ་རྒྱུས་ལོན་བརྒྱུད་རིམ་ལྡན་པ་ཞིག་བྱེད་རྒྱུ་ནི་ཤིན་ཏུ་གལ་ཆེ་བར་སྙམ་
ནས་ཁོ་བོས་དེའི་སྐོར་གྱི་དཔྱད་གཞིའི་ཡིག་ཆ་འགར་ལྟ་ཀློག་དང་ཞིབ་
དཔྱད་བགྱིས་པའི་འབྲས་བུ་རྣམས་ཅུང་ཟད་བརྗོད་པར་བྱ་སྟེ།
གཅིག གནའ་བོའི་རྒྱ་གར་གྱི་ཤེས་རིག་བྱུང་འཕེལ་སྐོར་སྤྱིར་བསྟན་པ།
1.གནའ་བོའི་རྒྱ་གར་གྱི་ཆེས་ཐོག་མའི་ཤེས་རིག་
གནའ་བོའི་རྒྱ་གར་གྱི་རིག་གནས་གཙོ་བོ་ནི་ཧིན་རྡུ་ཆུ་བོའི་འབབ་
རྒྱུད་དུ་དར་བ་ཡིན་ཏེ། དུས་རབས་འདིའི་ལོ་རབས་ཉི་ཤུ་བ་ནས་བཟུང་
གནའ་རྫས་བརྟག་དཔྱད་པས་བདེན་དཔང་བྱས་པ་ལྟར་ན། སྤྱི་ལོ་སྔོན་གྱི་
ལོ་ཁྲི་བཞི་བཅུ་ནས་ཁྲི་ཉི་ཤུའི་བར་ལ་རྒྱ་གར་དུ་མིའི་རིགས་ཀྱི་འགྲོ་བ་བྱུང་
བར་སྤྲོད་བྱས་ཡོད་ཅིང༌། ཧིན་རྡུ་ཆུ་བོའི་འབབ་རྒྱུད་དུ་སྤྱི་ལོ་སྔོན་གྱི་ལོ་
ཉིས་སྟོང་ལྔ་བརྒྱ་ནས་ཆིག་སྟོང་བདུན་བརྒྱ་ལྔ་བཅུའི་བར་ལ་གྲོང་ཁྱེར་རང་
བཞིན་གྱི་ཤེས་རིག་བྱུང་བར་བཤད་ཡོད། དེ་ཡང་གྲོང་ཁྱེར་གྱི་གནའ་ཤུལ་
ཧ་ཅང་མང་ས་ནི། གནའ་བོའི་གྲོང་ཁྱེར་ཆེ་གྲས་མའོ་ཧིན་ཙོ་ཏཱ་ལུའོ་ (4 །རྒྱུ)
དང་ཧཱ་ལཱ་པཱ་（ k: +%)གྲོང་ཁྱེར་གཉིས་ཡིན། (ད་ལྟའི་པ་ཀི་སི་ཐན་ཧིན་རྡུ་
ཞིང་ཆེན་དང་ཕཎ་ཎ་ཇ་བ་ཞིང་ཆེན་གཉིས་ཡིན)སྐབས་དེར་གནའ་བོའི་རྒྱུ་
གར་ནི་ཟངས་ཆས་སྤྱོད་པའི་ཤེས་རིག་གི་དུས་སུ་སླེབས་ཡོད་ཅིང་། ལ་ལར་
རྡོ་ཆས་སྤྱོད་པའི་སྣང་ཚུལ་ཀྱང་ཡོད་མོད། ཟངས་སྐྱ་དང་ཟངས་དམར་གྱི་
ལག་ཆ་མང་དུ་བྱུང་ཞིང་། སྟ་རེ་དང་ཟོར་བ། སོག་ལེ། ལྕགས་ཀྱུ་སོགས་ཐོན་
- 153 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
སྐྱེད་ཡོ་བྱད་དང་། གྲི་དང༌། ཤིང་ལང་། མདེའུ། མདུང་མགོ་སོགས་མཚོན་
ཆའི་རིགས་མང་དུ་རྙེད། ད་དུང་གནའ་བོའི་གྲོང་ཁྱེར་གྱི་ཤུལ་དུ་ཐམ་ག་
མང་པོ་རྙེད་ཅིང་། དུས་ཡུན་རིང་པོའི་ནང་རྒྱ་གར་དང་ཕྱི་གླིང་བའི་ལོ་རྒྱུས་
སྨྲ་བ་གང་མང་གིས་དཔྱད་པ་བཏང་ཡང་། འགའ་ཤས་ཀྱིས་ཐམ་གའི་སྟེང་
གི་ཡི་གེ་དེ་གནའ་བོའི་རྒྱ་གར་གྱི་ཨཱརྱ་ཎའི་རིགས་ཀྱི་སྐད་ལས་རིག་བྱེད་
ཀྱི་སྐད་བརྡ་སྔ་ཤོས་སུ་ངོས་འཛིན་བྱེད་པ་དང་། ལ་ལས་གདོད་མ་ནས་ས་
དེར་གནས་པའི་གདོལ་རིགས་བྱ་བའི་ཡི་གེ་ཡིན་པར་འདོད་ཀྱང་ཡིད་རྟོན་
ཆོག་པའི་སྡོམ་ཚིག་ནི་མ་བྱུང་ཞིང༌། ཡི་གེ་དེ་ཧཱ་ལཱ་པཱའི་གྲོང་ཁྱེར་གྱི་ཤུལ་
ནས་རྙེད་པའི་ཕྱིར་ཡོངས་གྲགས་སུ་ཧཱ་ལཱ་པཱའི་ཡི་གེ་ཞེས་འབོད་ལ། དུས་
རབས་བཅོ་བརྒྱད་པ་ནས་བཟུང་ཧིན་རྡུ་ཆུ་བོའི་འབབ་རྒྱུད་ཀྱི་ཧཱ་ལཱ་པཱའི་
ཤེས་རིག་དེའང་ཉམས་འགོ་ཚུགས་པར་བཤད། (ལ་ལས་ཨཱརྱ་ཎའི་རིགས་
ཀྱིས་བཙན་འཛུལ་བྱས་པར་བརྟེན་ཉམས་ཟེར་བ་དང༌། ཁ་ཅིག་གིས་རང་
བྱུང་གི་གནོད་པས་ཉམས་ཟེར)ཧིན་རྡུ་ཆུ་བོའི་འབབ་རྒྱུད་དུ་ཆགས་པའི་
རྒྱ་གར་གྱི་ཡུལ་མི་གཙོ་བོ་ནི་གདོལ་བའི་རིགས་བྱ་བ་འདི་ཡིན་མོད། སྤྱི་ལོ་
སྔོན་གྱི་ལོ་ཉིས་སྟོང་གི་དུས་དཀྱིལ་དུ་ཨཱརྱ་ཎའི་མི་རྣམས་སྐོར་སྐོར་བྱས་
ཏེ་ཧིན་རྡུ་ཆུ་བོའི་འབབ་རྒྱུད་དུ་གཞིས་ཆགས་ཤིང་གནས་གཞི་བཟུང་བ་
ནས། རྒྱ་གར་གྱི་ཆབ་སྲིད་དང་དཔལ་འབྱོར། རིག་གནས་བཅས་ཨཱརྱ་ཎའི་
མི་རིགས་འདིས་བདག་དབང་བྱས་པ་དང་། དུས་ཡུན་རིང་པོའི་ལོ་རྒྱུས་ཀྱི་
འཕེལ་རིམ་ཁྲོད་ཨཱརྱ་ཎའི་མི་རྣམས་ལ་ཕྱོགས་ཡོངས་ནས་དར་རྒྱས་ཆེན་
པོ་བྱུང་སྟེ་ཚོ་ཁག་མང་དུ་གྱེས་པ་དང༌། སྟོན་པ་སངས་རྒྱས་ཀྱི་རིགས་སམ་
ཤཱཀྱའི་རིགས་ཀྱང་འདིའི་ནང་གི་ཚོ་ཁག་ཅིག་ཡིན་ནོ། ། །
ཨཱརྱ་ཎའི་མི་རིགས་ཀྱི་འབྱུང་ཁུངས་གང་ཡིན་ཞེ་ན། གནའི་ལུང་ལ་
- 159 -



བོད་་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གྲགས་པ་ནི་པཏྟཾ་ཀ་ཞེས་པ་ནས་འོངས་པར་བཤད་ཀྱང་། གནས་དེ་གང་
དུ་ཡོད་པ་སུས་ཀྱང་བཤད་དཀའ་ཡང་། ལ་ལས་གླིང་འདིའི་ནུབ་ཕྱོགས་
བཟག་རོ་བྱ་བའི་ཡུལ་རྣམས་སུ་དབང་བོ་དང༌། ཆུ་ལྷ་ལ་སྐྱབས་སུ་བྱེད་
པའི་ཨཱརྱ་ཎ་ཤིན་ཏུ་མང་བར་བཤད་པས། དེའི་ཕྱོགས་ཤིག་རྩ་བའི་གནས་
ཡིན་ནམ་ཡང་ཟེར། གང་ལྟར་ཡང་རིམ་གྱིས་རིགས་འཕེལ་ཏེ་ཡོ་རོབ་གླིང་
དང་། ཨ་རུ། ཏ་ཟིག་ལ་སོགས་པའི་ཡུལ་གྲུ་མང་པོར་ཁྱབ་ཡོད་ཅིང༌། རྒྱ་
གར་ཨཱརྱ་ཎ་འདིའི་སྔོན་གྱི་རིགས་ནི་ཡུལ་འདིར་མ་བརྟོལ་གོང་གི་མི་རབས་
དུ་མ་ཞིག་གི་བར་དུ་ཨོ་རྒྱན་དང༌། ཏ་ཟིག་པ་རྣམས་དང་ལྷན་ཅིག་ཏུ་
གནས་ཤིང་། རྒྱ་གར་བས་ཏ་ཟིག་པ་རྣམས་ལ་ཕ་སྤུན་དུ་འབོད། རྒྱུ་མཚན་
འདི་ལས་རྒྱ་གར་གྱི་ཨཱརྱ་ཎའི་མི་རིགས་འདི་ཐོག་མར་ཏ་ཟིག་སྟེ་ད་ལྟའི་
དབྱི་ལང་ནས་མཆེད་པར་མཐོང་ཐུབ་བོ། །
2.རིག་བྱེད་བཞི་བྱུང་ཚུལ།
རིག་བྱེད་ཀྱི་སྐད་དོད་“བེད”ཅེས་པ་འདི་ཡིན་ལ། དོན་བསྒྱུར་བྱས་
ན་ཤེས་པ་དང་གསལ་བ་ལ་འཇུག་པས། རིག་པ་སྤྱི་ལ་གོ་དགོས་ཀྱང་། སྒྲ་
དོག་འཇུག་གི་དབང་དུ་བྱས་ན་རིག་བྱེད་བཞི་དང་སྙན་ངག་ཁོ་ནར་གོ་
དགོས་པའང་ཡོད་དོ། །
ངེས་བརྗོད་རིག་བྱེད། “ངེས་བརྗོད་རིག་བྱེད་ཚིགས་བཅད་ཀྱི་མཛོད།
སྙན་ཚིག་རིག་བྱེད་ཀླུའི་མཛོད། མཆོད་སྦྱིན་རིག་བྱེད་ཆོ་གའི་མཛོད། སྲིད་
སྲུང་རིག་བྱེད་མན་ངག་གི་མཛོད་”ཅེས་གསུངས་པ་ལྟར། 《ངེས་བརྗོད་རིག་
བྱེད་》ནི་ལྷ་རྣམས་ལ་བསྟོད་པ་དང༌། འདོད་གསོལ་ལྟ་བུའི་ཚིགས་བཅད་
རྣམས་ཕྱོགས་གཅིག་ཏུ་བསྒྲིགས་པ་ལ་བྱ་ཞིང༌། གཙོ་བོ་ཨཱརྱ་ཎའི་མི་རྣམས་
ཀྱི་ཕ་མེས་ཡང་མེས་དག་གི་ངག་ཐོག་ནས་བརྒྱུད་འོང་བའི་གླུ་ཚིག་གི་རྣམ་
- 160 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
པ་ཅན་ཞིག་ཡིན་ལ། ཕྱིས་སུ་ཚིག་དོན་ལ་ཆད་ལྷག་ཤོར་བ་དང་བརྡ་རྙིང་
དུ་གྱུར་བ་སོགས་ཀྱི་དབང་གིས་དོན་ཧ་ཅང་རྟོགས་དཀའ་བར་གྱུར་བ་ན།
བྲམ་ཟེ་རྣམས་ཀྱིས་རིག་བྱེད་ཀྱི་དོན་ལྐོག་གྱུར་དུ་གཏོང་བའི་ཐབས་ལམ་
ལ་བརྟེན་ནས་རིག་བྱེད་རང་བྱུང་གི་སྒྲ་ཡིན་པར་བརྗོད་དེ། དོན་ཟབ་པས་
རྟོགས་དཀའ་བ་དང་། བདེན་པ་ཁོ་ན་སྟོན་པས་བསླུ་མེད་དུ་བཤད་དོ། །
《ངེས་བརྗོད་རིག་བྱེད་》ནི་ཕལ་ཆེར་སྤྱི་ལོ་སྔོན་གྱི་ལོ་ཆིག་སྟོང་ལྔ་
བརྒྱའི་དུས་སུ་བྱུང་ལ། རིག་བྱེད་ཕྱི་མ་གསུམ་ལས་བྱུང་སྔ་བ་དང༌། ཨཱརྱ་
ཎའི་མི་རྣམས་ཧིན་རྡུ་ཆུ་བོའི་འབབ་རྒྱུད་དུ་གཞིས་ཆགས་པའི་ལོ་ཟླ་རིང་
མོའི་ནང་། གཞི་སྡོད་ཀྱི་གདོལ་བའི་རིགས་དང་ཡུལ་ཁམས་འཕྲོག་རྩོད་ཀྱི་
འཐབ་འཛིང་མང་དུ་བྱས་པའི་འགལ་བའི་ཁྲོད། ཁོང་ཚོ་དཔའ་ངར་ཆེ་
ཞིང་བརྩོན་འགྲུས་ལྡན་ལ་བློ་རིག་བཀྲ་བའི་མི་རིགས་ཤིག་ཏུ་ཆགས་ཡོད་
ནའང༌། སྐབས་དེའི་སྤྱི་ཆོགས་ཐོན་སྐྱེད་ཀྱི་ནུས་ཤུགས་ཧ་ཅང་ཞན་པ་
སོགས་རྒྱུ་རྐྱེན་དུ་མའི་དབང་གིས། མཐོང་ཞིང་ཤེས་པའི་འབྱུང་བའི་རང་
གཟུགས་གང་གིས་སྐྱེ་བོ་རྣམས་ཡིད་འཕྲོག་པར་བྱེད་པའམ་སྔངས་པར་
བྱེད་པ་དེ་དག་ལ་ལྷར་བཏགས་ནས་མཆོད་པ་སྟེ། ནམ་མཁའ་སྔོ་སངས་
ནི་ཡབ་བྱོ་བྱ་བ་དང༌། ས་གཞི་ཆེན་པོ་ནི་ཡུམ་བྲི་ཐ་བྱ་བར་འདོད་ལ། དེ་
བཞིན་རྒྱ་མཚོ་ནི་ས་མུ་དྲ་བྱ་བའི་ལྷ་དང༌། དབང་བོའི་བཞོན་པ་གླང་པོ་
ནི་སྤྲིན་དང༌། དེས་བ་གླང་རྣམས་སྐྱོང་བར་བྱེད་ཅིང༌། ནམ་དགའ་བར་
གྱུར་བ་ན་དེ་དག་གི་འོ་མ་ས་རུ་འཇོ་བ་ལ་ཆར་དང་། གནམ་ལྕགས་ནི་དེའི་
ལག་ཆ་རྡོ་རྗེ་དང༌། འབྲུག་སྒྲ་ནི་དབང་བོ་ཁྲོས་པའི་སྐད་དང༌། གློག་དེའི་
མདའ་དང་། འཇའ་ནི་དབང་བོའི་གཞུ་ཡིན་པར་སྨྲ་བ་དང་། གནམ་ན་
གཟི་བརྗིད་ཆེ་བ་ཉི་མ་ནི་སུརྱ་བྱ་བའི་ལྷ་དང་། ས་ན་གཟི་བརྗིད་ཆེ་བ་མེ་
- 161 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ནི་ཨགྷ་བྱ་བའི་ལྷ་དང་། རླུང་ནི་བ་ཡུ་བྱ་བ་དང་། འཚུབ་མ་ནི་མ་རུ་ཏྲ་བྱ་
བ་སྟེ། སྐྱ་རེངས་ནི་ཨུཤ་བྱ་བའི་ལྷ་མོ་ཡིན་པར་བརྗོད་དོ། །
དེའི་ཕྱིར་ས་གཡོ་བ་དང་། གློག་འཁྱུག་པ། ཐོག་འཕེན་པ། འཇའ་
ཤར་བ་སོགས་འབྱུང་བའི་རང་གཟུགས་ལ་བརྟེན་པའི་འཇིགས་པ་དང་ངོ་
མཚར་བ་དེ་དག་ལྷ་རྣམས་ཀྱི་ཆོ་འཕྲུལ་དུ་སེམས་ནས། འཇིགས་པ་ལས་
གྲོལ་བ་དང་རང་གི་བསམ་དོན་འགྲུབ་ཕྱིར། ལྷ་རྣམས་ལ་བསྟོད་པ་དང་
གསོལ་བ་འདེབས་པའི་ཚིགས་སུ་བཅད་པ་མང་དུ་བརྩམས་ཏེ་《ངེས་བརྗོད་
རིག་བྱེད་》ཕྱི་མ་དག་གིས་ཁ་བསྐངས་ཤིང༌། སྔར་གྱི་གླུ་ཚིག་གི་རྣམ་པ་ཅན་
གྱི་རིག་བྱེད་དེ་རིམ་བཞིན་ཆོས་ལུགས་ཀྱི་ངོ་བོར་འགྱུར་བའི་འགོ་བརྩམས་སོ། །
དེ་ལ་རིག་བྱེད་རྣམས་ཀྱི་དང་པོའི་གྲས་ཤས་ཆེར་ཚིགས་བཅད་དུ་གནས་
པ་རྣམས་ལ་“བསྡུས་པ་”ཞེས་བྱ་ཞིང༌། དེ་ཡང་《ངེས་བརྗོད་རིག་བྱེད་》ཀྱི་
བསྡུས་པ་རྣམས་ནི། མེ་དང༌། ཉི་མ། ཆུ་བོ་སོགས་ཀྱི་མིང་ནས་དྲངས་
པའི་ཚིགས་སུ་བཅད་པ་རྐྱང་བ་སྟེ། དཔེར་ན། མེ་ནི་འདུན་ན་འདོན་
པ་ཉིད། །སྦྱིན་སྲེག་དག་གི་བྱེད་པོ་སྟེ། །གཤིན་ལས་སྐྱེས་པ་མཆོད་སྦྱིན་
ལྷ། །རིན་ཆེན་འཛིན་ལ་བསྟོད་པར་བགྱི། །ཞེས་དང་། མེ་ནི་སྔོན་གྱི་དྲང་
སྲོང་རྣམས། །ཀུན་ལ་ཚེའང་གཞོན་ནུ་ཉིད་ལགས་པ། །དེ་ནི་ད་དུང་ལྷ་
རྣམས་ལ། །འདི་ན་ཀུན་ཏུ་གཟི་ལྡན་འགྱུར། །ཞེས་མེ་ལྷར་བསྟོད་པའི་
ཚིགས་བཅད་འདི་དག་གིས་མཚོན་ལ། བསྟན་བཅོས་ཐམས་ཅད་ཀྱི་ཐོག་
མ་རིག་བྱེད་དང་། དེའི་དང་པོ་ངེས་བརྗོད་དང༌། དེའི་ཡང་དང་པོ་ཚིགས་
བཅད་འདི་ཡིན་ནོ་ཞེས་འགངས་ཆེན་དུ་བྱེད་དོ། །
ངེས་བརྗོད་རིག་བྱེད་ཀྱི་བསྡུས་པ་སྟེ་ཆེས་སྔ་ཤས་ཀྱི་རིག་བྱེད་རྣམས་
ནི། ཨཱརྱ་ཎའི་རིགས་རྒྱ་གར་དུ་མ་བརྟོལ་གོང་གི་ཏ་ཟིག་ཡུལ་དུ་བརྩམས་པ་
- 162 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
ཡིན་ཏེ། བརྗོད་བྱའི་ཐད་ནས་ཏ་ཟིག་ཡུལ་གྱི་ཆུ་བོ་དུ་མའི་མིང་འབྱུང་བ་
ལས་རྒྱ་གར་གྱི་ཆུ་བོའི་མིང་མི་འབྱུང་བ་འདིས་ཤེས་ཐུབ། དཔེར་ན། ཆུ་བོ་
བོགོམཏི། ཀུབྷ། སུབསྟུ་སོགས་ ཨ་ཕཀན་ཧྥུན་དང་། ཏ་ཟིག་གི་ཡུལ་གྱི་ཆུ་བོ་
རྐྱང་གི་མིང་ཡིན་ཞིང་། གངྒཱ་དང་ཡ་མུ་ན་ལ་སོགས་པའི་རྒྱ་གར་གྱི་ཆུ་བོའི་
མིང་མེད་པར་དགེ་ཆོས་ཀྱིས་གསུངས་སོ། །
སྙན་ཚིག་རིག་བྱེད། སྙན་ཚིག་རིག་བྱེད་ནི་ཕལ་ཆེར་སྤྱི་ལོ་སྔོན་གྱི་
ལོ་ཆིག་སྟོང་གི་དུས་སུ་བྱུང་ལ། གཙོ་བོ་སྙན་ངག་གི་རྩོམ་ལུས་ཡིན་པའི་ཆ་
ནས་སྙན་ངག་ཅེས་འབོད་པ་མ་གཏོགས། སྙན་ངག་གི་རྒྱུན་ལ་སོགས་པའི་
མཚན་ཉིད་ཅི་ཡང་མི་སྟོན་པར། ཤས་ཆེར་ངེས་བརྗོད་བསྡུས་པ་རྣམས་ཀྱི་
དོན་བླངས་ནས་སྡེབ་སྦྱོར་ཅུང་ཟད་གཞན་དུ་བྱེད་པ་ཞིག་སྟེ། གཉིས་ཀའི་
བརྗོད་བྱའི་བྱིངས་ལ་ཁྱད་པར་ཅི་ཡང་མེད་དོ། །
ཨཱརྱ་ཎའི་མི་རྣམས་ཧིན་རྡུ་ཆུ་བོའི་འབབ་རྒྱུད་དུ་གཞིས་ཆགས་ནས་
དུས་ཡུན་རིང་མོ་ཞིག་འགོར་བ་ན། བརྡ་རྙིང་དང་ཚིག་ཆད་ལྷག་སོགས་ཀྱི་
དབང་གིས་ངེས་བརྗོད་བསྡུས་པ་རྣམས་ཀྱི་དོན་ཧ་ཅང་རྟོགས་དཀའ་ཞིང་
སྦས་དོན་ཟབ་མོར་རློམ་པ་ན། དུས་ཕྱིས་བྲམ་ཟེ་རྣམས་ཀྱིས་དེའི་དོན་ལ་
འགྲེལ་བ་བྱེད་པའི་སྲོལ་བྱུང་ཞིང་། 《སྙན་ཚིག་རིག་བྱེད་》ཐོག་མར་དར་བ་
དང་། སྔར་གྱི་རིག་བྱེད་དེ་བྲམ་ཟེ་ཆོས་ལུགས་ཀྱི་ངོ་བོར་གྱུར་བ་རེད་དོ། །
སྙན་ཚིག་རིག་བྱེད་ཀྱི་དུས་སྐབས་འདིར་སྔོན་གྱི་མཐོང་བ་མངོན་གྱུར་
གྱི་འབྱུང་བའི་རང་གཟུགས་ལ་བཏགས་པའི་ལྷ་མང་ལ་དད་པ་བྱེད་པའི་
འདུ་ཤེས་དེ་ཉིད། སྤྱི་ཚོགས་འཕེལ་བའི་ལོ་རྒྱུས་ཀྱི་འགྲོས་དང་བསྟུན་ནས་
རིམ་བཞིན་འཕོ་འགྱུར་བྱུང་སྟེ། དབང་བོའི་སྤྱོད་ཡུལ་མིན་པའི་ལྐོག་གྱུར་གྱི་
ལྷ་ལ་དད་པ་བྱེད་པའི་སྲོལ་བྱུང་བར་མ་ཟད། སྔར་གྱི་ལྷ་མང་དག་ཕྱོགས་
- 13 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བསྡུས་བགྱིས་ཏེ་ ཚངས་པ་དང་། དབང་ཕྱུག ཁྱབ་འཇུག་སོགས་ལྷ་ཆེན་
གསུམ་དུ་ཁས་ལེན་ཞིང་། ཁྱབ་བདག་ཚངས་པ་ནི་སྣང་སྲིད་ཀུན་གྱི་རང་
བཞིན་དུ་འདོད་པ་དང༌། འཇིག་རྟེན་རྣམས་དེའི་སྒྱུ་མ་ཙམ་དང་། ནམ་ཞིག་
བླ་མའི་མན་ངག་ལ་བརྟེན་ནས་དེ་མངོན་དུ་བྱས་པ་ན་གྲོལ་བ་ཐོབ་པར་
འགྱུར་བ་སོགས་ཀྱི་ལྟ་བའི་གནད་རྣམས་སྟོན་པ་ཡིན་ནོ། །
མཆོད་སྦྱིན་རིག་བྱེད། མཆོད་སྦྱིན་རིག་བྱེད་ཀྱང་གོང་དང་འདྲ་བར་
ཕལ་ཆེར་སྤྱི་ལོ་སྔོན་གྱི་ལོ་ཆིག་སྟོང་གི་དུས་སུ་བྱུང་བ་ཡིན་ལ། ནང་དོན་
གྱི་ཆ་ནས་མཆོད་སྦྱིན་གྱི་ཆོ་ག་དག་གཙོ་བོར་སྟོན་པ་ཞིག་ཡིན། དེ་ཡང་
མཆོད་སྦྱིན་གྱི་རིགས་དཀར་ནག་གཉིས་སུ་དབྱེ། དེ་གཉིས་ཀའི་ཁྱད་པར་
ལ། 《མཆོད་སྦྱིན་རིག་བྱེད་དཀར་པོའི་》ནང་དུ་མཆོད་སྦྱིན་གྱི་འདོན་པ་
སྣ་ཚོགས་འདུ་ལ། 《མཆོད་སྦྱིན་རིག་བྱེད་ནག་པོ་》ལས་མཆོད་སྦྱིན་ཆོ་གའི་
ཤེས་བྱ་སྐོར་གླེང་ཡོད། ཐུན་མོང་དུ་མཆོད་སྦྱིན་ནག་པོ་དེ་དཀར་པོ་ལས་
བྱུང་བ་སྔ་བར་བཤད། མཆོད་སྦྱིན་གཙོ་བོའི་རིགས་ལ། མེ་མཆོད་དང་། དུད་
འགྲོའི་མཆོད་སྦྱིན། མིའི་མཆོད་སྦྱིན་སོགས་ཡོད། གདོད་མའི་དུས་སུ་བྱུང་
བའི་གདུག་རྩུབ་ཅན་གྱི་ཆོ་ག་དེ་དག་ད་ལྟའི་དུས་སུའང་སྲོལ་མ་ཉམས་
པར་གནས་ཡོད་དེ། དགེ་འདུན་ཆོས་འཕེལ་གྱི་གསུང་《སྐྱེས་པ་དང་བུད་
མེད་བཟའ་བཏུང་ཡོ་བྱད་སོགས་ཀྱི་སྐོར་》ཞེས་པ་ལས། “ད་དུང་ཡང་
བྲམ་ཟེ་དད་པ་བརྟན་པོ་དག་གིས་འབད་པ་ཆེན་པོ་བྱེད་དེ། ན་ནིང་ཙན་
ཀལིངྒའི་ཕྱོགས་ཤིག་ཏུ་བུ་མོ་ལོ་བཅུ་གཉིས་པ་ཞིག་རྐུ་ཐེབས་ཀྱིས་བཟུང་
ནས་བྲམ་ཟེ་རྒན་པོ་འགའ་ཞིག་གིས་ཁྲིད་དེ། དབང་ཕྱུག་གི་ལྷ་ཁང་དུ་སྐྱེ་
བྲེགས་ནས་མཆོད་པ་བྱས་སོ”ཞེས་དོན་དངོས་ཀྱི་གནས་ཚུལ་གཞིར་བཟུང་
ནས་ཞིབ་འབྲི་བྱས་ཡོད། མཆོད་སྦྱིན་གྱི་ཆོ་ག་དེ་དག་ཚུལ་བཞིན་སྤེལ་ན།
- 1 64 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
བྲམ་ཟེ་རྣམས་ཀྱིས་དགེ་རྩ་སྒྲུབ་པ་དང༌། ཤོར་ཟིན་པའི་རྒྱལ་སྲིད་སླར་ཐོབ་
པ། དཔའ་བོ་རྣམས་གཡུལ་ལས་རྒྱལ་བ། དམངས་རིགས་ལ་འབྱོར་བ་ཐོབ་
པ་སོགས་ཀྱི་དགོས་པ་ཡོད་པར་བཤད་དོ། །
སྲིད་སྲུང་རིག་བྱེད། 《སྲིད་སྲུང་རིག་བྱེད་》ལ་མན་ངག་གི་མཛོད་
ཟེར། དེ་ཡང་ལྷའི་བསྟོད་པ་སོགས་མང་དུ་བྱུང་མོད། གཙོ་བོ་མི་དང་དུད་
འགྲོ་སོགས་ལ་ཕན་པའི་ཡམས་ནད་ཞི་བ་དང༌། བགེགས་འདུལ་བ་སོགས་
ཀྱི་སྔགས་དང༌། མན་ངག་གི་སྐོར་སྣ་ཚོགས་དང༌། སྨན་སྦྱོར་ཕྲན་བུ་བཅས་
ཡོད། སྔོན་རིག་བྱེད་གསུམ་དང་ཡན་ལག་བཅུ་གཉིས་བྱ་བ་ཁོ་ནར་གྲགས་
ལ། 《འཆི་མེད་མཛོད་》དུའང༌། “ངེས་བརྗོད་སྙན་ཚིག་མཆོད་སྦྱིན་ཏེ། །འདི་
གསུམ་རིག་བྱེད་གསུམ་པ་ཡིན། །”ཞེས་གསུངས་པས་དུས་དེར་《སྲིད་སྲུང་
རིག་བྱེད་》བྱུང་མེད་པ་ཧ་ཅང་གསལ་ཞིང་། རིག་བྱེད་བཞི་ལས་ཆེས་འཕྱི་
བའང་ཤེས་ཐུབ་བོ། །
3.བྲམ་ཟེའི་ཆོས་ལུགས།
བྲམ་ཟེའི་ཆོས་ལུགས་ཇི་ལྟར་བྱུང་ཚུལ་སྐོར། བྲམ་ཟེའི་ཆོས་ལུགས་ནི་
གནའ་བོའི་རྒྱ་གར་དུ་ཤུགས་རྐྱེན་ཧ་ཅང་ཆེ་བའི་གྲུབ་མཐའ་ཞིག་ཡིན་པ་
དང་། དེའི་བྱུང་བ་ནི་ཧིན་རྡུ་ཆུ་བོའི་འབབ་རྒྱུད་ཀྱི་ཆེས་ཐོག་མའི་ཤེས་རིག་
སྟེ་ཧཱ་ལཱ་པཱའི་ཤེས་རིག་དང་འབྲེལ་བ་དམ་པོ་ཡོད་ལ། གཞུང་དོན་ཅུང་ཆ་
ཚང་དུ་གྱུར་བའི་དུས་ནི་ཕལ་ཆེར་སྤྱི་ལོ་སྔོན་གྱི་ལོ་ཆིག་སྟོང་ལྔ་བརྒྱ་ནས་
སྤྱི་ལོ་སྔོན་གྱི་ལོ་དགུ་བརྒྱ་ཡས་མས་ཡིན་ནོ། ། །
ཧིན་རྡུ་ཆུ་བོའི་ཤེས་རིག་གི་དུས་སྐབས་སུ་བྱུང་མྱོང་བའི་མེས་པོའི་ལྷ་
དང༌། སྲོག་ཆགས། ཕོ་མོའི་མཚན་མ་ལ་དད་པ་བྱེད་པའི་སྲོལ་དེ་དག་བྲམ་
ཟེའི་ཆོས་ལུགས་བྱུང་བའི་མཚོན་རྟགས་སུ་ཁས་ལེན་དཀའ་ནའང་། དེའི་
- 65 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
སྐོར་གྱི་ནང་དོན་འགའ་ཤས་བླངས་ཡོད་པ་ནི་གདོན་མི་ཟ་ཞིང་། དུས་ཕྱིས་
དར་ཁྱབ་ཆེ་བའི་བྲམ་ཟེའི་ཆོས་ལུགས་ཀྱི་ནང་དོན་མི་ཉུང་བ་ཞིག་ཧིན་རྡུ་
ཆུ་བོའི་ཤེས་རིག་གི་དུས་སུ་ཡོད་པའི་དད་ཡུལ་སྐོར་ཞིག་འཕོ་འགྱུར་བྱས་
པ་ནས་བྱུང་བར་བཤད་ཆོག་གོ །
ཨཱརྱ་ཎའི་མི་རྣམས་ཀྱིས་ཧིན་རྡུ་ཆུ་བོའི་འབབ་རྒྱུད་དུ་གནས་གཞི་
བཟུང་བ་དང་དུས་མཚུངས་སུ། རྒྱ་གར་ལོ་རྒྱུས་སྟེང་ཤེས་རིག་གསར་བ་
དར་ འགོ་བརྩམས་པ་དང་། ཤེས་རིག་གསར་བ་བྱུང་ཐུབ་པའི་རྒྱུ་རྐྱེན་
གཙོ་བོ་ཡང་གནའ་བོའི་རིག་བྱེད་ཡིན་ཕྱིར། རིག་བྱེད་ནི་བྲམ་ཟེའི་ཆོས་
ལུགས་ནང་གི་དད་པ་བྱེད་ཡུལ་གྱི་ལྷ་ཆོས་ཤིག་ཏུ་བཀུར་ཡོད་དོ། ། །
རིག་བྱེད་ཀྱི་ཆེས་ཐོག་མའི་དུས་སྐབས་སུ། ལྷ་མང་ལ་དད་པ་བྱེད་
པ་ཡིན་ལ། ཕྱིས་སུ་སྤྱི་ཚོགས་འཕེལ་བའི་ལོ་རྒྱུས་ཀྱི་འགྲོས་དང་བསྟུན་
ནས། རིམ་གྱིས་སྔར་གྱི་ལྷ་མང་ལ་དད་པ་བྱེད་པའི་སྲོལ་དེ་འགྱུར་ནས་ལྷ་
གཙོ་བོར་དད་པ་བྱེད་པའི་སྲོལ་བྱུང་བ་དང་། བྲམ་ཟེ་རྣམས་ཀྱི་དད་པ་
བྱེད་ཡུལ་གྱི་ལྷ་གཙོ་བོ་ནི། ཚངས་པ་དང༌། དབང་ཕྱུག ཁྱབ་འཇུག་བཅས་
ཡིན་ཞིང་། འདི་དག་ཀྱང་རིག་བྱེད་དུས་སྐབས་སུ་དད་པ་བྱེད་པའི་ལྷ་མང་
དེ་རིམ་གྱིས་འགྱུར་ནས་འཕེལ་རྒྱས་སུ་ཕྱིན་པའི་གོ་རིམ་ཁྲོད་བྱུང་བ་ཞིག་
ཡིན། དེ་ཡང་སྒྲ་ཡངས་འཇུག་གི་དབང་དུ་བཏང་ན། 《ཚངས་པའི་མདོ་》
དང་《ཟབ་མོར་འཇུག་པའི་མདོ་》ཡང་རིག་བྱེད་ཀྱི་ཁོངས་སུ་གཏོགས་ལ།
《ཚངས་པའི་མདོ་》ནང་དུ་མཆོད་སྦྱིན་གྱི་ཆོ་གའི་སྐོར་སྣ་ཚོགས་བསྟན་
ཡོད་པ་དང་། 《ཟབ་མོར་འཇུག་པའི་མདོ་》ནང་དུ་གཙོ་བོ་བྲམ་ཟེའི་ཆོས་
ལུགས་ཀྱི་མཚན་ཉིད་རིག་པའི་སྐོར་དང་། དད་པ་བྱེད་ཡུལ་གཙོ་བོ་སོགས་
གཞུང་ལུགས་ཀྱི་སྟེང་ནས་ཕྱོགས་སྡོམ་བྱས་ཡོད་དོ། །
- 1 66



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
རིག་བྱེད་ཕྱི་མའི་དུས་སྐབས་སུ། བྲམ་ཟེ་ཆོས་གཞུང་དུ་བསྟན་པའི་
མཆོད་སྦྱིན་གྱི་ཆོ་ག་དང༌། ཆོས་གཞུང་ནང་གི་མཚན་ཉིད་རིག་པའི་སྐོར་
སོགས་བྲམ་ཟེའི་ཆོས་ཚན་གང་ཡིན་ཡང་ཐམས་ཅད་མ་ལག་ཅུང་ཆ་ཚང་
བའི་གཞུང་ལུགས་སུ་གཏན་ཕབ་མཛད་ཡོད་ཕྱིར། བྲམ་ཟེའི་ཆོས་ལུགས་དེ་
གནའ་བོའི་རྒྱ་གར་སྤྱི་ཚོགས་ཁྲོད་ཀྱི་བསམ་བློའི་གཙོ་ཁྲིད་དུ་གྱུར་ཡོད་ལ།
རྒྱ་གར་གྱི་སྲོལ་རྒྱུན་རིག་གནས་ཀྱི་གཙོ་གྲས་ཤིག་ཏུའང་གྱུར་ཡོད། དེ་བས་
བྲམ་ཟེའི་ཆོས་ལུགས་བྱུང་བ་དེས། རྒྱ་གར་གྱི་ལོ་རྒྱུས་སྟེང་དོན་སྙིང་གལ་
ཆེན་བཟུང་ཡོད་པར་བཤད་ཆོག་གོ ། །
བྲམ་ཟེའི་ཆོས་ལུགས་ཀྱི་དད་པ་བྱེད་ཡུལ་གཙོ་བོ་དང་གཞུང་དོན་
སྐོར། བྲམ་ཟེའི་ཆོས་ལུགས་བྱུང་རྗེས་བྲམ་ཟེ་རྣམས་ཀྱིས་རང་གི་དམིགས་
འདུན་ཡོངས་སུ་འགྲུབ་པའི་དགོས་མཁོ་དང་བསྟུན། ཐོག་མར་“རྩ་དོན་
གསུམ་”བཏོན་ཡོད་དེ། རྒྱ་གར་གྱི་ཆོས་ལུགས་ལོ་རྒྱུས་སྟེང་བྱུང་བའི་“རིག་
བྱེད་”ནི་ནམ་ཡང་འགྱུར་བ་མེད་ཅིང་བདེན་པ་ཁོ་ན་སྟོན་པའི་ལྷའི་ལུང་
བསྟན་ལྟར་བརྩི་དགོས་པ་དང༌། མཆོད་སྦྱིན་གྱི་ནུས་པ་བསམ་གྱིས་མི་ཁྱབ་
པ་དང་། བྲམ་ཟེའི་རིགས་ནི་གཞན་ལས་ཁྱད་དུ་འཕགས་ཤིང་བླ་ན་མེད་
པར་བཀུར་དགོས་པ་བཅས་ཡིན་ནོ། ། །
བྲམ་ཟེའི་ཆོས་ལུགས་ཀྱི་དད་པ་བྱེད་ཡུལ་ཁྲོད་རིག་བྱེད་དུས་སྐབས་
ཀྱི་འབྱུང་བའི་རང་གཟུགས་ལ་བཏགས་པའི་ལྷ་ཚོགས་འགའ་ཞིག་ཡོད་
ནའང་། བྲམ་ཟེའི་ཆོས་ལུགས་འཕེལ་རྒྱས་སུ་ཕྱིན་པའི་ལོ་རྒྱུས་ཀྱི་གོ་རིམ་
ཁྲོད། རིག་བྱེད་དུས་སྐབས་ཀྱི་ལྷ་ཚོགས་དེ་དག་རིམ་གྱིས་སྙིང་བསྡུས་བྱས་
ཏེ། བྱེད་ནུས་ཁྱབ་ཆེ་ཞིང་མཐུ་རྩལ་ཧ་ཅང་ཆེ་བའི་ལྷ་གཙོ་བོར་དད་པ་བྱེད་
པའི་སྲོལ་ཚུགས། བྲམ་ཟེ་ཆོས་ལུགས་པའི་ལྷ་ཐམས་ཅད་ཀྱི་ནང་གི་གཙོ་བོ་
- 167 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
ཚངས་པ་ཡིན་ཏེ། 《ཚངས་པའི་མདོ་》ལས། ཚངས་པ་ནི་རིག་བྱེད་སོགས་
ཀྱི་སྤྲུལ་གཞི་ཡིན་པར་བཤད་པ་སོགས་ཀྱི་ལྟ་བའི་རྨང་གཞི་ལ་བརྟེན་ནས་
བྲམ་ཟེ་རྣམས་ཀྱིས་ཀྱང་ཚངས་པ་ནི་འཇིག་རྟེན་ཀུན་གྱི་བྱེད་པོ་ཡིན་པར་
བརྗོད་དེ་ལྷའི་མངའ་བདག་དང་རྒྱལ་པོ་ལྟ་བུར་ངོས་འཛིན་བྱེད། དེར་མ་
ཟད་ད་དུང་ཁྱབ་འཇུག་ནི་འཇིག་རྟེན་གནས་ཤིང་སྐྱོང་བར་བྱེད་པ་པོ་དང་།
བརྒྱ་བྱིན་ནི་དུས་ཀྱི་མཐའ་མར་འཇིག་རྟེན་འཇིག་པར་བྱེད་པ་པོ་ཡིན་པར་
བརྗོད་དེ་ལྷའི་གཙོ་གྲས་ཡིན་པར་བཤད། མཆོད་སྦྱིན་གྱི་ནུས་པ་བསམ་གྱིས་
མི་ཁྱབ་པ་ཡིན་པའི་འདུ་ཤེས་ལ་བརྟེན་ནས། བྲམ་ཟེ་རྣམས་ཀྱིས་ཐོག་མཐའ་
བར་གསུམ་དུ་མཆོད་སྦྱིན་ལ་མཐོང་ཆེན་བྱེད་ཅིང་། 《ཚངས་པའི་མདོ་》ནང་
དུ་མཆོད་སྦྱིན་གྱི་རིགས་དང་། ནང་དོན། བྱེད་ཐབས། གོ་རིམ། དོན་སྙིང་
བཅས་ཞིབ་རྒྱས་སུ་བསྟན་ཡོད་དོ། །
བྲམ་ཟེའི་ཆོས་ལུགས་ནང་དུ་ཧ་ཅང་དར་ཁྱབ་ཆེ་ཞིང་གཙོ་བོ་ཡིན་
པའི་མཆོད་སྦྱིན་ནི། ཁྱིམ་གྱི་མཆོད་སྦྱིན་དང་ལྷའི་མཆོད་སྦྱིན་གཉིས་ཡིན།
ཁྱིམ་གྱི་མཆོད་སྦྱིན་ནི་ མི་ཚེའི་བྱ་བའི་གོ་རིམ་ཁྲོད་ཀྱི་བྱ་བ་རྣམས་བདེ་
ལེགས་ཡོང་ཆེད་མཆོད་སྦྱིན་བྱེད་པ་ལ་བྱ་ཞིང་། དཔེར་ན། མངལ་ཆགས་པ།
སྐྱེ་བ། མིང་འདོགས་པ། གཉོར་སྐྱོང་། བྱིས་པ། དར་མ། རིག་པ་སྦྱོང་བ། ཁྱིམ་
ལས་སྦྱོང་བ་སོགས་ཀྱི་མི་ཚེའི་བྱ་བའི་གོ་རིམ་ཁྲོད་མཆོད་སྦྱིན་བྱེད་པ་ལྟ་
བུ་དང་། ད་དུང་མེས་པོའི་མཆོད་སྦྱིན་དང་། གཤིན་པོའི་མཆོད་སྦྱིན་སོགས་
ཀྱང་འདུའོ། །
ལྷའི་མཆོད་སྦྱིན་ནི་སྔ་མ་ལས་ཅུང་ཁྱབ་ཆེ་ཞིང་། དེའི་ནང་དུ་མེའི་
མཆོད་སྦྱིན་(བདེ་ལེགས་ངང་ཕྱུགས་ཟོག་གི་འཕེལ་ཁ་དར་བའི་ཆེད)དང༌། ལོ་
ཏོག་གི་མཆོད་སྦྱིན་(ལོ་ལེགས་ཡོང་ཆེད་)རྟའི་མཆོད་སྦྱིན་(རྒྱ་གར་གྱི་རྒྱལ་
- 168 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
པོ་ཐམས་ཅད་ཀྱིས་བྱེད་པའི་མཆོད་སྦྱིན་རིགས་ཤིག་སྟེ། བྲམ་ཟེ་རྣམས་ཀྱིས་
བཤད་པ་ལྟར་ན། མཆོད་སྦྱིན་འདི་ལ་བརྟེན་ནས་རྒྱལ་པོའི་རྒྱལ་པོར་ཡང་
འགྱུར་ཐུབ་པ་དང་། ཐེངས་བརྒྱ་ལ་མཆོད་སྦྱིན་བྱས་ན་འཇིག་རྟེན་ཐོག་
གི་ལྷ་མི་ཀུན་གྱིམངའ་བདག་ཏུ་འགྱུར་བར་བཤད་ལ། འདི་ནི་བྲམ་ཟེའི་ཆོས་
ལུགས་ནང་གི་ཧ་ཅང་རྒྱུ་ཆེ་བའི་མཆོད་སྦྱིན་ཞིག་ཡིན་)སོགས་ཡོད་དོ། །
ད་དུང་བྲམ་ཟེ་རྣམས་ཀྱིས་ཚེ་གཅིག་ལ་ངེས་པར་བྱེད་དགོས་པའི་
ཀུན་སྤྱོད་ཀྱི་རིམ་པ་ལ་བཞི་ཡོད་དེ། བྲམ་ཟེ་གཞོན་ནུ་རྣམས་སློབ་དཔོན་གྱི་
དྲུང་དུ་སོང་སྟེ་ཡི་གེ་དང་། རྩིས། སྒྱུ་རྩལ་ལ་སློབ་ཅིང་ཚངས་སྤྱོད་དུ་གནས་
པ་ཡིན་ལ། རབ་ཏུ་བྱུང་བའི་ཆས་རྐྱང་གྱོན། ལོ་བཞི་བཅུ་ཚུན་གྱི་ཡུན་ཅི་
སྲིད་ཅིག་གནས་དགོས་ཤིང་། འདི་ལ་དང་པོ་ཚངས་སྤྱོད་ཀྱི་གནས་སྐབས་
ཞེས་བྱའོ། དེ་ནས་ཆུང་མ་བླངས་ཏེ་རིགས་བསྐྱེད་ཅིང་། བུ་བུ་མོ་འཚོ་བ་
རང་རྐྱ་འཕར་བའི་བར་ཁྱི་མ་ལས་ཀྱི་མཐའ་ལ་རྟོག་ཅིང་འཇུག་པར་བྱེད།
འདིར་གཉིས་པ་ཁྱིམ་གྱི་གནས་སྐབས་ཞེས་བྱའོ། །
དེ་ནས་བུ་བུ་མོར་ནོར་སྐལ་བགོས་ཏེ། རང་ཉིད་ཆུང་མ་དང་ལྷན་
ཅིག་ནགས་ཚལ་གྱི་བསྟི་གནས་སུ་སོང་ཤིང་། དཀའ་ཐུབ་ལ་སོགས་པའི་
ཚངས་སྤྱོད་ཅི་རིགས་ལ་བརྩོན་པ་ནི། གསུམ་པ་ནགས་སུ་རབ་ཏུ་གནས་
པའི་སྐབས་ཞེས་བྱའོ། །
དེ་ནས་ན་ཆོད་ལྷག་པར་ཡོལ་བ་ན་ལུས་ངག་གི་དགེ་སྦྱོར་རྣམས་ཉུང་
ངུར་བྱས་ཤིང་། ཤས་ཆེར་ཏིང་ངེ་འཛིན་གྱིས་དུས་འདའ་བར་བྱས་ཏེ། ནང་
གི་སེམས་ཉིད་ཀྱི་ཐར་བར་བརྩོན་པ་ལ་བཞི་པ་རྣལ་འབྱོར་གྱི་གནས་སྐབས་
ཞེས་བྱའོ། །
དེ་ལ་དང་པོར་བྲམ་ཟེ་ཐམས་ཅད་འཇུག་པ་ནི་སྲོལ་ཡིན་ཞིང༌། ཕྱི་མ་
-169



བོད་རིག་ང་འི་གནད་གཞི་ཞིབ་འཇུག་སྦས་དོན་གསལ་བྱེད་
རྣམས་ལ་རང་གི་མོས་པ་ལྟར་འཇུག་དགོས་པ་ཡིན་ནོ། །
བྲམ་ཟེའི་ཆོས་ལུགས་ཀྱི་མཚན་ཉིད་རིག་པའི་རྩ་བའི་གཞུང་ལུགས་
སྐོར་ནི་ 《ཟབ་མོར་འཇུག་པའི་མདོ་》ནང་བསྟན་ཡོད་ལ། གཞུང་ལུགས་
དེ་ལས་གཙོ་བོ་བདག་་དང་““ཚངས་པ་་་གཉིས་ངོ་བོ་གཅིག་ཚུལ་དང་།
འཁོར་བའི་འཆིང་གྲོལ་གྱི་རྣམ་གཞག་སོགས་རྒྱས་པར་བསྟན་ཡོད་དོ། །
བྲམ་ཟེའི་མཁས་པ་རྣམས་ཀྱིས་བཞེད་པ་ལྟར་ན། འཇིག་རྟེན་ཐོག་ཆེས་
བླ་ན་མེད་པ་དང་དོན་དམ་པར་གནས་པ་ནི་ཚངས་པ་ཆེན་པོ་དང་། མིའི་
དབང་བོའི་སྒོ་མཐའ་དག་དང་། མི་ཚེའི་འགུལ་བསྐྱོད་བཅས་ལ་དབང་
བསྒྱུར་བྱེད་པའི་རྩ་བ་ནི་“བདག་”ཡིན་པར་འདོད་ལ། “བདག་”དང་“ཚངས་
པ་་་གཉིས་ཀྱི་རྩ་བའི་རང་གཤིས་གཅིག་ཡིན་པར་སྨྲ་ སྤྱིར་བདག་ལ་སྣ་
ཚོགས་སུ་ཡོད་མོད། འོན་ཀྱང་དེ་དག་ནི་སྒྱུ་མའི་སྣང་ཚུལ་ཙམ་དང་། དོན་
དམ་པར་ནི་ཚངས་པའི་ངོ་བོ་ཡིན་པ་དང༌། ཚངས་པ་ནི་གཞི་ཐམས་ཅད་
ཀྱི་འབྱུང་རྩ་དང་བདག་གི་ངོ་བོ་ཡིན་པར་བཞེད་དོ། །
ཐ་མལ་པའི་མི་རྣམས་ཀྱིས་ནི་“བདག་”དང་“ཚངས་པ་་་་ངོ་བོ་ཐ་དད་
དུ་སྣང་བའི་དབང་གིས་“བདག་”ནི་མིའི་རྩ་བའི་ངོ་བོར་འདོད་མོད། དེ་ནི་
“བདག་དང་ཚངས་པའི་“ངོ་བོར་རྨོངས་པའི་མ་རིག་པའི་དབང་གིས་
ཡིན་པར་བཤད་དོ། །
ད་དུང་མི་སུ་དང་གང་ཞིག་ཡིན་རུང་དེ་མ་རིག་པའི་དབང་དུ་སོང་
བ་ཞིག་ཡིན་ཕྱིན། དེས་བྲམ་ཟེའི་ཆོས་ལུགས་དང་དུ་མི་ལེན་པ་དང་། རིགས་
རུས་ལ་བརྩི་འཇོག་མི་བྱེད་པ་སོགས་བྱེད་ལ། རྒྱུ་རྐྱེན་དེའི་དབང་གེས་
འཁོར་བར་ཡང་ཡང་འཁོར་ཏེ་སྡུག་བསྔལ་བཟོད་གླགས་མེད་པ་ཡུན་རིང་
མྱོང་དགོས་པར་བཤད། སྡུག་བསྔལ་དེ་དག་ཀྱང་ཚེ་སྔོན་མའི་ལས་དགེ་སྡུག་
- 170 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག་
གི་རྗེས་སུ་འགྲོ་ལྡོག་བྱེད་པ་དང་དགེ་བའི་ལས་བྱས་ན་བདེ་བ་དང༌། མི་
དགེ་བའི་ལས་བྱས་ན་སྡུག་བསྔལ་འབྱུང་བ་སོགས་“ལས་འབྲས”ཀྱི་རྣམ་
གཞག་ཀྱང་བསྟན་ཏོ། །
འཁོར་བ་ལས་གྲོལ་ཏེ་ཐར་བ་ཐོབ་དགོས་ན། ངེས་པར་བྲམ་ཟེའི་ཆོས་
ལུགས་ལ་བརྟེན་ནས། དེའི་ནང་གི་བཅོས་པ་རྣམས་ཚུལ་བཞིན་བསྲུང་
དགོས་པ་དང་“བདག་”དང་“ཚངས་པ་་་ངོ་བོ་གཅིག་ཡིན་པའི་ཤེས་བྱ་ཁོང་
དུ་ཆུད་དགོས་པར་བཤད། དུས་ཕྱིས་བྲམ་ཟེའི་ཆོས་ལུགས་ཀྱི་མཚན་ཉིད་
རིག་པའི་གཞུང་ལུགས་དེ་ཉིད་གྲངས་ཅན་པ་དང་། བྱེ་བྲག་པ། དཔྱོད་པ་
བ་ལ་སོགས་པའི་མཚན་ཉིད་རིག་པའི་གཞུང་ལ་བརྟེན་ནས་ཕྱོགས་ཡོངས་
ནས་འཕེལ་རྒྱས་ཆེན་པོ་བྱུང་ཡོད་པ་རེད་དོ། ། །
4.རྒྱ་གར་དུ་རིགས་བཞིའི་གྲལ་རིམ་གྱི་དབྱེ་བ་བྱུང་ཚུལ།
ལོ་རྒྱུས་ཀྱི་དུས་ཡུན་རིང་པོའི་ཁྲོད་ཨཱརྱ་ཎའི་མི་རྣམས་ཀྱི་ཕ་མེས་ཡང་
མེས་དུས་ཀྱི་སྐད་བརྡ་རྣམས་རིམ་གྱིས་འགྱུར་ཏེ་བརྡ་རྙིང་དུ་གྱུར་བ་སོགས་
ཀྱི་དབང་གིས། “རིག་བྱེད་”ཀྱི་ཚིགས་བཅད་རྣམས་མི་ཕལ་བོས་འདོན་
པའམ་གོ་དཀའ་བར་གྱུར་ཞིང་། མཆོད་པ་སྦྱིན་སྲེག་སོགས་ཆོ་ག་མང་དུ་
འཕེལ་བ་ན། བྱ་བ་དེ་དག་ཟུར་དུ་བྱེད་པའི་སྤྱི་ཚོགས་སྟེང་གི་ཤེས་ལྡན་མི་
སྣ་སྐོར་ཞིག་བྱུང་ཞིང༌། མི་ཕལ་བ་རྣམས་ཀྱིས་རང་ལ་ན་ཚ་བྱུང་འཕྲལ་
ཁོང་ཚོར་ཡོན་ཕུལ་ཏེ་རིག་བྱེད་འདོན་པ་སོགས་བྱེད་དུ་བཅུག་པས། རིམ་
གྱིས་དད་ལྡན་མང་ཚོགས་རྣམས་ཀྱི་མཆོད་གནས་སུ་གྱུར། གོ་སྐབས་འདི་
དང་འབྲེལ་དུས་ཕྱིས་ཁོང་ཚོར་“བྲམ་ཟེ་་་ཞེས་པའི་གུས་ཚིག་གི་ཐ་སྙད་འདི་
ཆགས་ཤིང་། རིམ་གྱིས་ཁོ་ཚོའི་གོ་གནས་དེ་སྤྱི་ཚོགས་སྟེང་ཆེས་མཐོ་བའི་
གྲལ་རིམ་གྱི་ངོ་བོ་ཞིག་ཏུ་གྱུར་བ་རེད། ཨཱརྱ་ཎའི་མི་རྣམས་རྒྱུན་དུ་དག་ལ་
-- 171 ་



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
འཐབ་དགོས་ཤིང་། མི་སྐོར་ཞིག་གིས་ཆེད་དུ་དགྲ་འཐབ་སྦྱངས་ཏེ་ཡུལ་མི་
སྲུང་སྐྱོབ་དང་སྣེ་ཁྲིད་བྱས་པས་རིམ་གྱིས་ཁོ་ཚོའི་སྲིད་དབང་གི་གོ་གནས་
ཇེ་ཆེ་ནས་ཇེ་བརྟན་དུ་གྱུར་བ་ལས་རྒྱལ་རིགས་བྱུང་ངོ༌། །
གོང་གི་ལས་རིགས་དེ་དག་མི་ལྕོགས་པ་རྣམས་ཀྱིས་བཟོ་ལས་དང་།
ཞིང་ལས། ཚོང་ལས། ཕྱུགས་ལས་སོགས་གཙོ་བོ་དོན་དུ་གཉེར་བའི་མི་སྐོར་
ཞིག་བྱུང་བ་ལས་རྗེའུ་རིགས་བྱུང་། ཤན་པ་དང་། མགར་བའི་ལས་སོགས་ལ་
བརྟེན་ནས་རང་གི་ལྟོ་གོས་ཙམ་དོན་དུ་གཉེར་བའི་མི་(གཙོ་བོ་རྒྱ་གར་གྱི་
གཞི་སྡོད་མི་གདོལ་བའི་རིགས་ལས་གྲུབ་)སྐོར་ཞིག་བྱུང་བ་ནས་དམངས་
རིགས་བྱུང༌། སྤྱིར་བཏང་ཤན་པ་དང་མགར་བའི་ལས་དེ་དག་དམངས་
རིགས་རྣམས་ཀྱི་ལས་ཀ་ཡིན་ཕྱིར། རྒྱ་གར་བས་ལས་དེ་དག་ཐ་ཤལ་དུ་
བརྩི་བ་དང་། ཀུན་གྱི་མཐོང་ཆུང་དང་བརྙས་དམོད་བྱེད་ས་ཡིན། དེ་བས་
ལས་རིགས་དེ་དག་བྱེད་མཁན་གྱི་ཟས་མི་ཟ་བ་དང༌། གྲིབ་མ་ལ་འཛེམ་པ་
སོགས་ཀྱི་འདུ་ཤེས་ཐབས་ཆག་ཅིག་ཆགས་ཡོད་པ་རེད་དོ། །
དུས་ཡུན་རིང་པོ་ཞིག་གི་ནང་དུ་བར་སྐབས་འགར་རྒྱལ་རིགས་མཆོག་
ཏུ་བྱེད་པ་དང་། སྐབས་འགར་བྲམ་ཟེ་མཆོག་ཏུ་བྱེད་པ་ཡིན་ཏེ། བསྟན་
བཅོས་རྩོམ་མཁན་ཕལ་ཆེར་བྲམ་ཟེ་ཡིན་པས། ཁོ་ཚོས་བྲམ་ཟེ་རྣམས་མེས་
པོ་ཚངས་པའི་ཁ་ནས་སྤྲུལ་བ་དང༌། རྒྱལ་རིགས་དཔུང་བ་དང་། རྗེ་རིགས་
བརླ་གཡས་གཡོན་དང་། དམངས་རིགས་རྐང་མཐིལ་ནས་བྱུང་བ་སོགས་
“བྲམ་ཟེའི་གླེགས་བམ་”དུ་བྲིས་པར་བརྟེན་ དུས་ཕྱིས་བྲམ་ཟེ་རྣམས་རིགས་
བཞི་ལས་མཆོག་ཏུ་བརྩི་བ་ཡིན་ནོ། །
5.སངས་རྒྱས་ཆོས་ལུགས་བྱུང་འཕེལ་དང་སྤྱི་ཚོགས་ཀྱི་འབྱུང་རྐྱེན།
ཆོས་ལུགས་ཀྱི་ལོ་རྒྱུས་སྟེང་ནས་བཤད་ན། སངས་རྒྱས་ཆོས་ལུགས་ནི་
- 179 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
ཆེས་དར་སྔ་བའི་འཛམ་གླིང་རང་བཞིན་གྱི་ཆོས་ལུགས་ཤིག་ཡིན་པ་དང༌།
སྟོན་པ་སངས་རྒྱས་ཀྱིས་གསར་བཏོད་གནང་རྗེས། མི་སུ་དང་གང་ཞིག་ཡིན་
རུང་དེས་གདམ་གསེས་སྒོས་དང་དུ་བླངས་ཆོག་པར་བརྟེན། མཇུག་མཐར་
གནའ་བོའི་རྒྱ་གར་གྱི་སྲོལ་རྒྱུན་ཆོས་ལུགས་ཀྱི་བསམ་བློའི་འཆིང་རྒྱུ་དང༌། རྒྱ་
གར་རང་གི་མཐའ་མཚམས་ལས་ཡོངས་སུ་བརྒལ་ཏེ། ཨེ་ཤ་ཡ་གླིང་སོགས་
འཛམ་གླིང་གི་ས་ཁུལ་ཀུན་ལ་ཁྱབ། དེ་བས་སངས་རྒྱས་ཆོས་ལུགས་ཀྱི་བྱུང་
འཕེལ་ལ་ལོ་རྒྱུས་དང་སྤྱི་ཚོགས་ཀྱི་འབྱུང་རྐྱེན་ནི་ངེས་པར་ཡོད་སྲིད་པས།
འདིར་ཅུང་སྤྲོ་བ་ལ་
བྲམ་ཟེ་ཆོས་ལུགས་རྨང་གཞི་ཡིན་པའི་རྒྱ་གར་གྱི་བྲན་གཡོག་ལམ་
ལུགས་ཀྱི་སྤྱི་ཚོགས་ནི། གྲལ་རིམ་གྱི་འགལ་བ་རྣོ་ངར་ལྡན་ཞིང་རྙོག་འཛིང་
ཆེ་ལ། འབངས་རྣམས་དེ་དང་གཞོལ་ཐབས་བྲལ་ཞིང་། ལྷག་པར་དམངས་
རིགས་ཀྱི་ལས་དབང་ནི་ཧ་ཅང་དཀའ་སྡུག་གི་གནས་སུ་ལྷུང་ཡོད། རྗེའི་
རིགས་ལ་མཚོན་ན་དམངས་རིགས་ལས་ཅུང་རང་དབང་ལྡན་མོད། ཡིན་
ནའང་རང་ཉིད་དབུལ་བོ་ལས་ཐར་ཐབས་བྲལ་ཞིང༌། ད་དུང་གཡོག་པོའི་
སར་ལྷུང་བའི་ཉེན་ཁ་གནས། གཉའ་གནོན་མྱོང་མཁན་རྣམས་ཀྱིས་བྲན་
གཡོག་གི་བདག་པོ་སྟེ། དབང་བསྒྱུར་གྲལ་རིམ་ལ་ངོ་རྒོལ་དང་འཐབ་
འཇིང་བྱེད་མི་ནུས་ཤིང༌། དབང་བསྒྱུར་གྲལ་རིམ་ནང་ཁུལ་ལའང་འགལ་
བ་ཆེན་པོ་ལྡན། རྒྱལ་རིགས་ཀྱིས་འབངས་དཀྱུས་མར་དབང་བསྒྱུར་བྱེད་
ཐུབ་ནའང་། བྲམ་ཟེ་རྣམས་ཀྱི་ཆོས་ལུགས་སྒྲོགས་སྤེལ་གྱི་ཁྱད་དབང་ལ་ཁོ་
ཚོས་ངེས་པར་བརྩི་འཇོག་བྱེད་དགོས་པས། རྒྱལ་རིགས་ཀྱིས་སྐབས་དེའི་སྤྱི་
ཚོགས་སྟེང་རིམ་པ་གཉིས་པའི་གོ་གནས་ཟིན་འདུག་གོ །
གནའ་རབས་རྒྱ་གར་དུ་རྒྱལ་ཕྲན་ཆུང་ངུ་དུ་མས་རང་རང་གི་ས་ཁུལ་
17:3 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བཅད་བཟུང་གི་ཚུལ་གྱིས་ཡོད་ལ། རྒྱལ་ཕྲན་ཕན་ཚུན་བར་ནམ་རྒྱུན་མཐའ་
མཚམས་དང༌། བྲན་གཡོག་འཕྲོག་རྩོད་ཀྱི་འཐབ་འཛིང་རྒྱུན་མི་ཆད་པར་
བརྟེན། སྤྱི་ཚོགས་ཧྲིལ་བོར་ཆེས་ཛ་དྲག་ཆེ་བའི་གནོད་འཚེ་སྐྱེལ་བཞིན་ཡོད།
དེ་ལྟ་བུའི་འགལ་བ་དང་དཀའ་སྡུག་གིས་ཁྱབ་པའི་མུན་ནག་གི་སྤྱི་ཚོགས་
ནང་དུ། འབངས་རྣམས་ཀྱིས་རང་དབང་མེད་པར་དངོས་ཡོད་ཀྱི་སྤྱི་ཚོགས་
འདི་དམྱལ་བ་དང་། སྡུག་བསྔལ་གྱི་རྒྱ་མཚོ་ལྟར་མཐོང་ཞིང་། དེ་ལས་ཐར་
འདོད་ཀྱི་རེ་བ་ནི་ཉིན་རེ་ལས་ཉིན་རེར་ཇེ་ཆེར་འགྲོ་བཞིན་ཡོད་དོ། །
དབང་བསྒྱུར་གྲལ་རིམ་གྱི་མི་སྣས་བྲན་གཡོག་ཁྲིམས་ལུགས་སྲུང་སྐྱོབ་
བྱེད་ཆེད། ཕྱོགས་གཅིག་ནས་བྲམ་ཟེའི་ཆོས་ལུགས་དར་སྤེལ་དུ་བཏང
སྟེ། རྒྱ་ཆེ་བའི་ངལ་རྩོལ་མི་དམངས་དང་བྲན་གཡོག་ལ་ཡ་ང་བའི་དབང་
བསྒྱུར་བྱེད་པ་དང་། ཕྱོགས་གཞན་ཞིག་ནས་སྲོལ་རྒྱུན་གྱི་བྲམ་ཟེའི་ཆོས་ལུགས་
ལ་བརྟེན་ནས་སྲིད་དབང་སྒེར་གཅོད་བྱེད་པའི་ཐབས་ཤེས་དང་། བྲམ་ཟེའི་
ཆོས་ལུགས་ནང་བསྟན་པའི་རིགས་བཞིའི་གྲལ་རིམ་གྱི་དབྱེ་བ་ཧ་ཅང་ལྐོག་
གྱུར་དུ་བཟོ་བཞིན་ཡོད། དེར་མ་ཟད། བྲམ་ཟེའི་ཆོས་ལུགས་ནང་བསྟན་པའི་
གནས་ལུགས་ནི་ནམ་ཡང་འགྱུར་བ་མེད་པའི་འཇིག་རྟེན་གྱི་ཆོས་ཉིད་དུ་
བསྒྲགས་ནས། དབང་བསྒྱུར་མཁན་གྱི་སྤྱི་ཚོགས་ཀྱི་ཐོབ་ཐང་ལ་སྲུང་སྐྱོབ་
དང་། ཁོས་གཉའ་གནོན་དང་བཤུ་བཞོག་བྱེད་པ་དེ་ནི་སྤྱི་ཚོགས་ཀྱི་འོས་
འགན་ཞིག་ཏུ་བསམས་ཡོད། དེ་བས་སྐབས་དེའི་སྤྱི་ཚོགས་ནང་དུ། བྲམ་
ཟེ་རྣམས་ནམ་ཡང་བྲམ་ཟེ་དང་། རྒྱལ་རིགས་རྣམས་ནམ་ཡང་རྒྱལ་རིགས།
ངལ་རྩོལ་པ་རྣམས་ནམ་ཡང་ངལ་རྩོལ་པ། བྲན་གཡོག་རྣམས་ནམ་ཡང་
གཉའ་གནོན་མྱོང་མཁན་ཡིན་པའི་སྲོལ་རྒྱུན་གྱི་འདུ་ཤེས་ཤིག་ཆགས་ཡོད་
པ་རེད་དོ། །
174 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
བྲམ་ཟེ་རྣམས་ཀྱིས་རིག་བྱེད་ཀྱི་དོན་ནམ་ཡང་འགྱུར་བ་དང་བསླུ་བ་
མེད་པའི་ལྷའི་ལུང་བསྟན་དང༌། མཆོད་སྦྱིན་གྱི་ནུས་པ་བསམ་གྱིས་མི་ཁྱབ་
ཅིང་དགོས་འདོད་ཀུན་གྱི་འབྱུང་གནས་ཡིན་པ། བྲམ་ཟེ་རྣམས་རིག་བྱེད་
འདོན་པ་དང་མཆོད་སྦྱིན་བྱེད་པར་ལྷས་བསྔགས་པའི་ཕོ་ཉ་ཡིན་པ་སོགས་
སུ་དྲིལ་བསྒྲགས་ཤིང་། མི་རྣམས་ཀྱི་སེམས་སུ་བྲམ་ཟེ་ནི་བླ་ན་མེད་པའི་
མཆོད་གནས་སུ་བཀུར་དགོས་པའི་འདུ་ཤེས་ངེས་ཅན་ཞིག་ཆགས་ཡོད་
པར་བརྟེན། བྲམ་ཟེ་རྣམས་ཀྱིས་སྐབས་དེའི་སྤྱི་ཚོགས་སྟེང་གི་རིམ་པ་དང་
པོའི་གོ་གནས་ཟིན་ཡོད། བྲན་གཡོག་བདག་པོ་སྟེ་དབང་བསྒྱུར་གྲལ་རིམ་
གྱི་མི་སྣས་མུ་མཐུད་དུ་ཁྲིམས་གཞུང་མང་པོ་བཟོས་ནས། རིམ་པ་སོ་སོའི་མི་
རྣམས་ཀྱི་སྤྱི་ཚོགས་ཀྱི་གོ་གནས་དང་། དབང་ཆ། འོས་འགན། འཚོ་བ་རོལ་
སྟངས་བཅས་ལ་གཏན་འཁེལ་རང་བཞིན་གྱི་ཁྲིམས་ལུགས་ནན་མོ་བཟོས་
ཤིང་། རིམ་པ་དམའ་བའི་མི་རྣམས་ཀྱིས་རིམ་པ་མཐོ་བའི་ལས་རིགས་བྱེད་མི་
ཆོག་པ་དང་། རིམ་པ་མི་མཐུན་པའི་མི་ཕན་ཚུན་གཉེན་སྒྲིག་དང༌། མཉམ་
འཇུག་སོགས་བྱེད་མི་ཆོག་པར་མ་ཟད། ཉེས་ཆད་གཅོད་པའི་ཐད་ལའང་
ཧ་ཅང་འདྲ་མཉམ་མིན། དཔེར་ན། བྲམ་ཟེའི་རིགས་ཀྱིས་དམངས་རིགས་
ལ་བརྙས་བཅོས་བཏང་ན་དངུལ་ཆད་ཅུང་ཙམ་སྤྲད་པས་ཆོག་ལ། དམངས་
རིགས་ཀྱིས་གོང་གི་རིམ་པ་གསུམ་གང་རུང་ལ་གནོད་འཚེ་བཏང་ན། ལྕེ་
གཅོད་པ་དང་སྣུམ་ཁོལ་མས་ཁའི་ནང་བསྲེག་པར་བྱེད་པ་སོགས་ཅི་འདོད་
འདོད་ཀྱི་ཉེས་ཆད་བཟོད་གླགས་མེད་པ་གཏོང་བར་《མ་ནུ་》བྱ་བའི་བྲམ་
ཟེའི་ཁྲིམས་ཡིག་ཏུ་བཤད་དོ། །
བྲམ་ཟེའི་ཆོས་གཞུང་ནང་དུ། འཁོར་བའི་སྐྱེ་འཆི་ནི་ལྡོག་ནུས་ཤིང་། ནམ་
ཞིག་བླ་མའི་མན་ངག་ལ་བརྟེན་ནས་ཚངས་པ་དང་ངོ་བོ་གཅིག་ཏུ་གྱུར་བ་
- 175 -



བོད་རིག་པ་འི་གནད་གཞི་ཞིབ་འཇུག་སྤུས་དོན་གསལ་བྱེད།
BIRD
ན་མཐར་ཐུག་གི་ཐར་བ་ཐོབ་པར་འདོད་ལ། ཐར་བ་ཐོབ་བྱེད་ཀྱི་ལམ་གཙོ་
བོ་ཡང་ལྷ་ལ་མཆོད་སྦྱིན་བྱེད་པ་དང་། བྲམ་ཟེའི་ཆོས་ཁྲིམས་ལ་བརྩི་འཇོག
ཆོས་ཀྱི་ཆོ་གར་འཇུག་པ། ཆོས་ཀྱི་ཕྱིར་དཀའ་ཐུབ་སྤྱོད་པ་བཅས་ཡིན་པར་
འདོད། ད་དུང་བྲམ་ཟེའི་ཆོས་དཔོན་རྣམས་རང་ཉིད་ཀྱིས་མཆོད་སྦྱིན་བྱས་
པ་ལ་བརྟེན་ནས་ཐར་བ་ཐོབ་ནུས་པ་དང༌། རྒྱལ་རིགས་དང་རྗེའི་རིགས་
ཀྱིས་ངེས་པར་བྲམ་ཟེའི་ཆོས་དཔོན་རྣམས་ཀྱི་མན་ངག་ལ་བརྟེན་ནས་སྐྱེ་
བ་མང་པོར་དཀའ་ཐུབ་སྤྱད་ན། ད་གཟོད་ཐར་བ་ཐོབ་ནུས་པར་འདོད། །
དམངས་རིགས་ཀྱིས་དབང་བསྒྱུར་གྲལ་རིམ་གྱི་ཁེ་ཕན་དང་མཐུན་པའི་བྱ་
བ་ཁོ་ན་སྒྲུབ་དགོས་ཤིང་། ཁོས་དེ་ལ་བརྟེན་ནས་སྐྱེ་བ་ཕྱི་མར་ཕན་པའི་རེ་
བ་བཅངས་ཡོད་མོད། ཡིན་ནའང་། ཁོ་ནམ་ཡང་ཐར་བ་ཐོབ་མི་སྲིད་ཅིང་།
འཁོར་བའི་གནས་འདི་ལ་ཡང་ཡང་འཁོར་ཏེ་སྡུག་བསྔལ་མྱོང་དགོས་པ་ནི་
ཁོའི་ལས་དབང་ཞིག་ཏུ་བསམ་ཡོད་དོ། །
དེ་ལྟ་བུའི་བྲམ་ཟེའི་ཆོས་ལུགས་ཀྱི་ལྟ་བས་དམངས་རིགས་ལ་ཐར་
བའི་སྒོ་མཐའ་དག་བཀག་ནས། ཁོའི་མ་འོངས་པར་རེ་ཐག་བཅད་ཡོད་པར་
མ་ཟད། ད་དུང་རྒྱལ་རིགས་དང་རྗེའི་རིགས་ལའང་མཐོང་ཆུང་བྱེད་པའི་
སྣང་ཚུལ་ཡང་ཡོད་སྟབས། རྗེས་སུ་བྲམ་ཟེའི་ཆོས་དཔོན་རྣམས་ལ་དད་
ལོག་དང་གྱེན་ལྡོག་བྱེད་པའི་སྣང་ཚུལ་ཀྱང་རིམ་བཞིན་ཇེ་མང་དུ་གྱུར། དེ་
བས་སྐབས་དེའི་ལོ་རྒྱུས་དང་སྤྱི་ཚོགས་ལ་འགྱུར་ལྡོག་རེ་འབྱུང་བའི་གོ་
སྐབས་འདྲ་བྱུང་ན། འབངས་རྣམས་ཀྱིས་ངེས་པར་རང་གི་གྲལ་རིམ་གྱི་ཁེ་
ཕན་དང་མཐུན་ཞིང་འདོད་བློ་དང་འཚམ་པའི་ཆོས་ལུགས་གསར་པ་ཞིག་
འཚོལ་ངེས་ཤིང་། བྲམ་ཟེའི་ཆོས་ལུགས་ལ་འབངས་རྣམས་ཞེན་ལོག་སྐྱེ་བ་
དེ་ནི། སངས་རྒྱས་ཆོས་ལུགས་ལ་མཚོན་ན་བྱུང་བ་དང་འཕེལ་རྒྱས་སུ་འགྲོ་
- 076 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
ཐུབ་པའི་སྤྱི་ཚོགས་ཀྱི་ཆ་རྐྱེན་གཙོ་བོ་ཞིག་ཏུ་གྱུར་རོ། །
སྤྱི་ལོ་སྔོན་གྱི་དུས་རབས་དྲུག་པའི་ནང་དེ་ལྟ་བུའི་གོ་སྐབས་མངོན་དུ་
གྱུར་ཏེ། ཨཱརྱ་ཎའི་མི་རྣམས་ཀྱིས་ཧིན་རྡུ་ཆུ་བོའི་འབབ་རྒྱུད་ཀྱི་གཞི་སྡོད་
མི་རིགས་(གདོལ་བའི་རིགས་)དམག་ཤེད་ཀྱིས་མགོ་མནན་པ་དང་། གོམ་
གང་མདུན་སྤོས་ཀྱིས་ཧིན་རྡུ་ཆུ་བོའི་འབབ་རྒྱུད་དུ་རྒྱུ་བསྐྱེད་དེ། གདོལ་
བའི་རིགས་གཙོ་བོ་ཡིན་པའི་དམངས་རིགས་རྣམས་བྲན་གཡོག་ཏུ་བཀུག་
པ་དང་། བྲན་གཡོག་གི་གྲངས་ཀ་འཕར་སྣོན་བྱུང་བར་བརྟེན་ བྲན་གཡོག་
ཁྲིམས་ལུགས་ལའང་མགྱོགས་མྱུར་གྱིས་འཕེལ་རྒྱས་བྱུང་ཞིང་། དེ་དང་
མཉམ་དུ་ཨཱརྱ་ཎའི་བཙན་འཛུལ་དམག་དཔུང་ལ་རྒྱལ་ཁ་ཐོབ་པས། རྒྱལ་
རིགས་ཀྱི་དབང་ཆ་ཇེ་ཆེ་ནས་ཇེ་བརྟན་དུ་གྱུར་བ་དང༌། ཁོ་ཚོས་གསར་དུ་
ཐོབ་པའི་ཡུལ་གྲུ་དེ་བཅད་བཟུང་གི་རྣམ་པས་དབང་བསྒྱུར་བྱས་ནས་གྲོང་
ཁྱེར་རང་བཞིན་གྱི་རྒྱལ་ཁབ་དུ་མ་ཞིག་བཙུགས་སོ། །
གདོལ་བའི་རིགས་གཙོ་བོ་ཡིན་པའི་དམངས་རིགས་ཀྱི་གྲངས་ཀ་
འཕར་སྣོན་བྱུང་བ་དང་རྒྱལ་རིགས་ཀྱི་དབང་ཆ་ཇེ་ཆེར་གྱུར་བ་དེས། རྒྱ་གར་
གྱི་བྲན་གཡོག་སྤྱི་ཚོགས་ཀྱི་འབྲེལ་བར་འགྱུར་ལྡོག་བྱུང་དུ་བཅུག་ཅིང་། བྲན་
གཡོག་བདག་པོར་རང་གི་དབང་བསྒྱུར་ལམ་ལུགས་དེ་ཇི་ལྟ་བུའི་སྒོ་ནས་
སྲ་བརྟན་འཐུས་ཚང་དུ་གཏོང་བའི་སྐོར་གྱི་དྲི་བ་བཏོན་ནོ། ། །
དབང་བསྒྱུར་གྲལ་རིམ་ཡིན་པའི་རྒྱལ་རིགས་ཀྱིས་སྤྱི་ཚོགས་དང་ཆོས་
ལུགས་ཐད་རང་ཉིད་བྲམ་ཟེའི་ཆོས་བདག་ཚོ་དང་འདྲ་མཉམ་གྱི་དབང་
ཆ་ཡོད་དགོས་པའི་རེ་བ་བཏོན་པ་མ་ཟད། དམངས་རིགས་ཀྱིས་སྤྱི་ཚོགས་
བཅིངས་འགྲོལ་གྱི་བགྲོད་ལམ་གསར་པ་ཞིག་འཚོལ་བར་ཡང་བཀག་འགོག་
བྱས། དེའི་རྐྱེན་གྱིས་དབང་བསྒྱུར་གྲལ་རིམ་གྱིས་བྲམ་ཟེའི་ཆོས་ལུགས་བཅོས་
- 177 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བསྒྱུར་བྱེད་པར་རེ་ཞིང་། གཉའ་གནོན་མྱོང་མཁན་གྱི་མི་རྣམས་ལུས་
སེམས་སྦྲིད་པར་བྱེད་པ་དང༌། བྲན་གཡོག་ཁྲིམས་ལུགས་སྲུང་སྐྱོབ་བྱེད་
པའི་ཆོས་ལུགས་གསར་པ་ཞིག་འཛུགས་པར ་ཅི་ནུས་སྒོས་འབད་པ་བྱེད་
བཞིན་ཡོད་དོ། །
གདྷཱའི་འབབ་ཡུལ་ནི་བྲམ་ཟེའི་ཆོས་ལུགས་ལས་གཞན་པའི་གྲུབ་
མཐའ་སྤེལ་བར་ཧ་ཅང་འཚམ་པའི་ས་ཁུལ་ཞིག་ཡིན་ཏེ། དེར་རྒྱལ་རིགས་
སྟོབས་ཆེ་ཞིང་ཧིན་རྡུ་ཆུ་བོའི་འབབ་རྒྱུད་དང་བསྡུར་ན་བྲམ་ཟེའི་ཆོས་
ལུགས་ཀྱི་ཤུགས་རྐྱེན་ཧ་ཅང་ཆུང་བས། ཆོས་ལུགས་གསར་པ་དང་སྤྱི་ཚོགས་
ཀྱི་བསམ་བློ་གསར་པ་སོགས་དར་རྒྱས་སུ་འགྲོ་བར་ཧ་ཅང་སླ། སྐབས་དེར་
གཅེར་བུ་བའི་གྲུབ་མཐའ་སོགས་བྲམ་ཟེའི་ཆོས་ལུགས་ལས་གཞན་པའི་གྲུབ་
མཐའ་མང་དུ་དར་བ་དང༌། གཅེར་བུ་བའི་གླེགས་བམ་དུ་དུས་དེར་ལྟ་བ་
མི་འདྲ་བ་སུམ་བརྒྱ་དང་རེ་གསུམ་དར་ཡོད་པར་བཤད་པ་དང༌། ནང་བའི་
གཞུང་དུ་དུས་དེར་ཕྱི་རོལ་བའི་ལྟ་བ་གོ་དྲུག་དར་ཡོད་པར་བཤད་ལ༔ མང་
ཆེ་ཤོས་ནི་གཏན་ཚིགས་རང་བཞིན་ཅན་གྱི་ལྟ་བ་ཤ་སྟག་ཡིན་ནོ། །
གནའ་རབས་རྒྱ་གར་སྤྱི་ཚོགས་ཁྲོད་ཀྱི་སྲོལ་རྒྱུན་ཆོས་ལུགས་ནི།
བསམ་བློ་དང་། ཆབ་སྲིད། རྩ་ཁྲིམས་བཅས་འདུས་པའི་བདག་ཉིད་ཅིག་
ཡིན་ཞིང་། ཆོས་བྱེད་མི་སྣ་སུ་ཞིག་ཡིན་རུང་དེས་ཆོས་ལུགས་ལ་བརྟེན་ནས།
རྒྱ་ཆེ་བའི་མི་དམངས་རྣམས་སྐུལ་སློང་དང་དབང་བསྒྱུར་བྱེད་བཞིན་ཡོད་
པས། དབང་བསྒྱུར་གྲལ་རིམ་གྱི་མི་སྣས་ཀྱང་གནས་ཚུལ་དེ་ཁོང་དུ་ཆུད་
ནས་ཐབས་ཤེས་གང་ཡོད་ཀྱིས་ཁྱབ་ཆེ་ཞིང་ཀུན་གྱིས་ཁས་ལེན་པའི་ཆོས་
ལུགས་ཤིག་རང་གི་རྒྱབ་རྟེན་དུ་འཚོལ་བཞིན་ཡོད་དོ། ། །
སྤྱི་ལོ་སྔོན་གྱི་དུས་རབས་དྲུག་པའི་ནང་གི་རྒྱ་གར་གྱི་སྤྱི་ཚོགས་ཁྲོད།
178 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
མི་དམངས་ཀྱི་འདོད་བློ་དང་མཐུན་ཞིང་ཀུན་ལ་ཤུགས་རྐྱེན་ཆེ་བའི་ཆོས་
ལུགས་ནི་སངས་རྒྱས་ཆོས་ལུགས་དང་གཅེར་བུ་བའི་གྲུབ་མཐའ་གཉིས་
ཡིན། ལྷག་པར་སངས་རྒྱས་ཆོས་ལུགས་ནི་ཀུན་གྱི་འདོད་བློ་དང་འཚམ་ཞིང་
ཁས་ལེན་པའི་ཆོས་ལུགས་ཤིག་ཏུ་གྱུར། སངས་རྒྱས་ཆོས་ལུགས་ལ་མཚོན་ན་
གཙོ་བོ་བྲམ་ཟེའི་ཆོས་ལུགས་རྨང་གཞི་བྱས་པ་ལས་བྱུང་བ་ཡིན་མོད། ཡིན་
ནའང་མི་ཚེའི་ལྟ་ཚུལ་དང༌། འཇིག་རྟེན་ལྟ་ཚུལ། ཐར་བ་ཐོབ་ཚུལ་སོགས་
བྲམ་ཟེའི་ཆོས་ལུགས་དང་འགལ་ཟླ་ཁོ་ནར་གནས་ཏེ། སྟོན་པས་“ངའི་
བསྟན་པ་ལ་རིགས་མི་གཙོ་རུས་མི་གཙོ། བསླབ་པ་གཙོ་”ཞེས་གསུངས་
ཏེ་བྲམ་ཟེའི་ཆོས་ལུགས་ཀྱིས་བསྟན་པའི་རིགས་རུས་ཀྱི་ལྟ་བར་ཐད་ཀར་
དགག་པ་བརྒྱབ་ནས། འགྲོ་བ་སེམས་ཅན་སུ་ཞིག་ཡིན་རུང་དེའི་རྒྱུད་ཀྱི་
ཡོན་ཏན་དང་བསམ་བློ་གཙོ་བོ་ཡིན་པར་བསྟན་ཏོ། ། །
ཡང་སྣོད་བཅུད་ཀྱི་བཀོད་པ་མཐའ་དག་ལྷས་བྱས་པ་མ་ཡིན་པར་
རྒྱུ་རྐྱེན་རྟེན་འབྲེལ་འཛོམས་པའི་དབང་གིས་བྱུང་བར་གསུངས་ཏེ། བྲམ་
ཟེ་རྣམས་ཀྱིས་སྣོད་བཅུད་མཐའ་དག་མེས་པོ་ཚངས་པས་བྱས་པར་འདོད་
པའི་འཇིག་རྟེན་ལྟ་ཚུལ་ལ་དགག་པ་བརྒྱབ་ཅིང་། སེམས་ཅན་སུ་ཞིག་ཡིན་
རུང་རང་གི་བརྩོན་འགྲུས་ལ་བརྟེན་ནས་འཚང་རྒྱ་ཐུབ་པ་དང་། སེམས་
ཅན་ཐམས་ཅད་ཀྱི་རྒྱུད་ལ་ཁམས་བདེ་བར་གཤེགས་པའི་སྙིང་བོ་སྟེ་སངས་
རྒྱས་ཀྱི་ས་བོན་ཡོད་པར་གསུངས་ནས། བྲམ་ཟེ་རྣམས་ཀྱིས་དམངས་རིགས་
པ་རྣམས་ནམ་ཡང་ཐར་བ་ཐོབ་མི་ཐུབ་པའི་ལྟ་བར་སུན་འབྱིན་བྱས་པ་
སོགས། མདོར་ན། སངས་རྒྱས་ཤཱཀྱ་ཐུབ་པས་བསྟན་པའི་ཆོས་ཀྱི་དགོངས་
དོན་རྣམས་འབངས་རྣམས་ཀྱི་འདོད་བློ་དང་མཐུན་ཞིང་། སྐབས་དེའི་
དབང་བསྒྱུར་གྲལ་རིམ་ཡིན་པའི་རྒྱལ་རིགས་ཀྱི་ཁེ་ཕན་དང་མཐུན་པར་
179 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གྱུར་བས། སངས་རྒྱས་ཆོས་ལུགས་རང་སྟེང་ནས་ནར་མ་སོན་པའི་གྲུབ་
མཐའ་གསར་པ་ཞིག་ཡིན་ཡང་། མྱུར་དུ་དར་རྒྱས་གོང་འཕེལ་དུ་འགྲོ་ཐུབ་
པ་བྱུང་བ་རེད་དོ། །
གཉིས། བྱེ་བྲག་ཏུ་སྟོན་པ་ཞལ་བཞུགས་དུས་རྒྱ་གར་དུ་དར་
ཁྱབ་ཆེ་བའི་གྲུབ་མཐའི་རིགས་བསྟན་པ།
སྤྱི་ལོ་སྔོན་གྱི་དུས་རབས་དྲུག་པ་ནས་ལྔ་པའི་བར་གྱི་སྟོན་པ་ཞལ་
བཞུགས་པའི་སྐབས་དེར། རྒྱ་གར་དུ་གྲུབ་མཐའི་རིགས་མང་པོ་ཞིག་དར་
ཁྱབ་བྱུང་ཡོད་པས། ཕན་ཚུན་བར་ཧ་ཅང་རྙོག་འཛིང་ཆེ་བའི་འགལ་བ་
མངོན་ཡོད། དཔེར་ན། བྲམ་ཟེའི་ཆོས་ལུགས་དང་། རྒྱང་འཕེན་པ། གྲངས་
ཅན་པ༌། བྱེ་བྲག་པ་། དཔྱོད་པ་བ། གཅེར་བུ་བ། སངས་རྒྱས་པ་སོགས་མང་དུ་
ཡོད། དེ་དག་གི་ནང་ནས་ཀྱང་བྲམ་ཟེའི་ཆོས་ལུགས་ནི་གྲུབ་མཐའ་གཞན་
རྣམས་ཀྱི་རྒོལ་ཡུལ་གཙོ་བོ་ཡིན་པ་དང་། སངས་རྒྱས་པ་དང་རྒྱང་འཕེན་
པ་སོགས་ཀྱི་བར་དུའང་ཧ་ཅང་རྣོ་ངར་ལྡན་པའི་འགལ་བ་གནས། དེས་
ན་གྲུབ་མཐའ་དེ་དག་གིས་འདོད་པའི་ལྟ་བ་དེ་ཇི་འདྲ་ཡིན་ཞེ་ན། འདིར་
ཕྱོགས་བསྡུས་རང་བཞིན་གྱི་ཚུལ་དུ་ཅུང་ཙམ་བཤད་པར་བྱ་སྟེ། (བྲམ་ཟེའི་
ཆོས་ལུགས་བཤད་ཟིན་པས་འདིར་མི་བརྗོད)
1.རྒྱང་འཕེན་པ།
རྒྱང་འཕེན་པའི་གྲུབ་མཐའ་ནི་གནའ་རབས་རྒྱ་གར་གྱི་དངོས་གཙོ་
་ 18) -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
མཚན་ཉིད་རིག་པའི་ཚབ་བྱེད་གཙོ་བོ་ཞིག་ཡིན་ལ༔ རྒྱ་གར་དམངས་ཁྲོད་
དུ་ཆེས་དར་ཁྱབ་ཆེ་བའི་གྲུབ་མཐའ་ཞིག་ཀྱང་ཡིན། འདིའི་བྱུང་བ་གསལ་
བོ་ཞིག་བཤད་དཀའ་ནའང་། ཕལ་ཆེར་སྤྱི་ལོ་སྔོན་གྱི་དུས་རབས་དགུ་
པ་ནས་བདུན་པའི་བར་ལ་བྱུང་བ་དང་། སྤྱི་ལོ་སྔོན་གྱི་དུས་རབས་དྲུག་པ་
ནས་ལྔ་པའི་བར་ནི། རྒྱང་འཕེན་པའི་གྲུབ་མཐའ་ཧ་ཅང་རྒྱུགས་ཆེ་བའི་དུས་
སྐབས་ཤིག་ཡིན། ལ་ལས་ལུགས་འདིའི་སྟོན་པ་དྲང་སྲོང་འཇུག་སྟོབས་ཅན་
ཡིན་པར་བཤད་མོད། ཡོངས་གྲགས་སུ་དྲང་སྲོང་འཇིག་རྟེན་མིག་ཅེས་བྱ་
བས་གཞུང་ལུགས་འབུམ་ཕྲག་གཅིག་བརྩམས་པ་ལས་ལུགས་འདིའི་གྲུབ་
མཐའ་བྱུང་བར་བཤད་དོ། །
ལུགས་འདིས་འཇིག་རྟེན་གྱི་རྩ་བའི་གྲུབ་ཆའི་སྐོར་གླེང་སྐབས། འཇིག་
རྟེན་གྱི་རྩ་བའི་གྲུབ་ཆ་དེ་མཐར་གཏུགས་ན་འབྱུང་བ་ཆེན་པོ་བཞིའི་ཁམས་
འབའ་ཞིག་ཡིན་པ་དང་། འབྱུང་བ་ཆེན་པོའི་ཁམས་རྣམས་ལྷན་ཅིག་ཏུ་
འདུས་ཤིང་འཕྲད་པ་ལས་རི་ར་བ་ལྗོན་ཤིང་སོགས་སྣོད་ཀྱི་འཇིག་རྟེན་སྣ་
ཚོགས་གྲུབ་ལ། འབྱུང་བ་ཆེན་པོ་བའི་ཁམས་ལ་མ་བརྟེན་པའི་དངོས་
པོ་ནི་གཏན་ནས་མི་སྲིད་པ་དང་། དེར་མ་ཟད། ཤ་རུས་གདོས་བཅས་ཀྱི་
གཟུགས་ཕུང་འདི་ཡང་རྒྱུ་འབྱུང་བ་ཆེན་པོའི་ཁམས་ལས་གྲུབ་པར་བཞེད།
རྣམ་པར་ཤེས་པའི་སྐོར་གླེང་སྐབས། རྣམ་པར་ཤེས་པ་ཡང་འབྱུང་བ་ཆེན་
པོའི་ཁམས་ལས་གྲུབ་པར་འདོད་དེ། རྣམ་པར་ཤེས་པ་ཉིད་ལུས་ལ་བརྟེན་
ནས་དངོས་སུ་བྱུང་བ་དང་། ལུས་འབྱུང་བ་ཆེན་པོའི་ཁམས་ལས་བྱུང་བར་
བཞེད། དེ་བས་ཆང་ལས་མྱོས་བྱེད་དང་། མེ་ཤེལ་ལས་མེ་འབྱུང་བ་བཞིན་དུ་
སེམས་མེད་པའི་འབྱུང་བའི་ཁམས་ལས་རྣམ་པར་ཤེས་པ་གློ་བུར་བ་འབྱུང་
བའི་མཐུན་དཔེ་ཀྱི་རྟགས་འདིས་སྐྱེ་བ་སྔ་ཕྱི་མེད་པར་བསྒྲུབས་པ་དང་།
.. 181 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
འཆི་བའི་ཚེ་ལུས་འབྱུང་བ་ཆེན་པོ་བཞི་དང་དབང་པོ་རྣམས་ནམ་མཁའི་
ཁམས་སུ་བག་ལ་ཞི་བར་གྱུར་ཏེ་འཇིག་པའི་ཕྱིར་འཇིག་རྟེན་ཕ་རོལ་ཏུ་
འགྲོ་བ་མེད་པར་འདོད་ཅིང་ལུགས་འདིས་སྐྱེ་བ་སྔ་ཕྱི་འགོག་པར་བྱེད་དོ། །
རྣམ་ཤེས་ནི་ལུས་ལ་ཁྱད་པར་གསུམ་གྱི་སྒོ་ནས་བསྟེན་པར་འདོད་
དེ། ཆང་དང་དེའི་ནུས་པ་བཞིན་དུ་ལུས་ཀྱི་བདག་ཉིད་དུ་གྱུར་བ་དང༌། སྒྲོན་
མེ་དང་དེའི་འོད་བཞིན་དུ་ལུས་ཀྱི་འབྲས་བུར་གྱུར་བ་དང་། རྩིགས་པ་དང་
དེའི་རི་མོ་བཞིན་ལུས་ཀྱི་ཡོན་ཏན་དུ་གྱུར་བའི་སྒོ་ནས་བསྟེན་པར་འདོད།
དེ་ལྟར་ལུས་ཀྱི་འབྱུང་བའི་ཁྱད་པར་ལས་ཡིད་ཤེས་སྐྱེས་ཤིང༌། ལུས་ཞིག་པ་ན་
དེ་ཡང་འཇིག་པར་འགྱུར་བའི་ཕྱིར། སྐྱེ་པའི་ཐ་མ་སྟེ་ཐར་བ་ཟེར་བ་གཏན་
ནས་ཁས་མི་ལེན་པ་དང་། སྲན་མ་ཟླུམ་པ་དང་། ཚེར་མ་རྣོ་བ། རྨ་བྱའི་
མདོངས་མཛེས་པ་སོགས་སུས་ཀྱང་འབད་ནས་བྱེད་པར་མ་མཐོང་བའི་
ཕྱིར། དངོས་པོ་རྣམས་རྒྱུ་མེད་ངོ་བོ་ཉིད་ལས་གྲུབ་པར་བཞེད་པ་སོགས་
ལུགས་འདིས་སྐྱེ་བ་སྔ་ཕྱི་དང་ལས་འབྲས་སོགས་ཁས་མི་ལེན་པའི་གནད་
ཀྱིས། ནང་བའི་སྡེ་སྣོད་རྣམས་སུ་རྒྱང་འཕེན་པའི་གྲུབ་མཐའ་འདི་ཉིད་ཕྱི་
རོལ་བའི་གྲུབ་མཐའ་ཐམས་ཅད་ཀྱི་ནང་ནས་ཀྱང་ཆེས་ཐ་ཆད་ཅིག་ཡིན་
པར་བཤད་དོ། །
2.གྲངས་ཅན་པ་
གྲངས་ཅན་པའི་གྲུབ་མཐའ་ནི་གནའ་བོའི་རྒྱ་གར་གྱི་བྲམ་ཟེའི་ཆོས་
ལུགས་ནང་གི་མཚན་ཉིད་རིགས་པ་ལས་མཆེད་པའི་གྲུབ་མཐའ་ཞིག་ཡིན་
པ་དང་། ཡོངས་གྲགས་སུ་ལུགས་འདིའི་སྟོན་པ་ནི་དྲང་སྲོང་སེར་སྐྱ་དང༌།
དྲང་སྲོང་མཆོད་འོས། དབང་ཕྱུག་ཆེན་པོ། སྟོན་པ་ཆུ་ཀླུང་སོགས་ཡིན་པར་
བཤད་དོ། །
- 182 .



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
བོད་གཞུང་རྣམས་སུ་ལུགས་འདིའི་བྱེད་པོ་དྲང་སྲོང་སེར་སྐྱ་ནི་ཚེ་ལོ་
དཔག་མེད་དུས་སུ་བྱུང་བར་བཤད་པ་ལ་བརྟག་ན། མ་མཐའ་ཡང་སྤྱི་ལོ་
སྔོན་གྱི་ལོ་སྟོང་ཕྲག་འགའི་ཡར་སྔོན་གྱི་དུས་རབས་བཞི་པའི་སྐབས་ཀྱི་མི་
ཞིག་ཡིན་དགོས་ཤིང་། 《རྒྱ་གར་གྱི་ཆོས་ལུགས་ལ་བཏོན་པའི་མཚན་ཉིད་
རིག་པའི་དྲི་བ་བརྒྱ་》(རྒྱ་ཡིག)ཞེས་པ་ལས། ལུགས་འདིའི་སྟོན་པ་དྲང་སྲོང་
སེར་སྐྱ་ནི་སྤྱི་ལོ་སྔོན་གྱི་དུས་རབས་བཞི་པའི་སྐབས་ཀྱི་མི་ཞིག་ཡིན་པར་
བཤད། གང་ལྟར་ཡང་གྲུབ་མཐའ་འདི་སྟོན་པ་ཞལ་བཞུགས་དུས་ནས་ཡོད་
ངེས་ཤིང༌། དྲང་སྲོང་སེར་སྐྱ་དང་། མཆོད་འོས་སོགས་ལུགས་འདིའི་སྟོན་
པ་མང་དུ་ཡོད་པ་འདི་ལས། དེ་དག་ཕྱིས་ཀྱི་གྲངས་ཅན་པའི་རྒྱུན་འཛིན་
མཁས་པ་མིང་གྲགས་ཅན་འགའ་ཡིན་པ་རྟོགས་ནུས་སོ། །
གྲུབ་མཐའ་འདི་བྱུང་བའི་ལོ་རྒྱུས་ཀྱི་དུས་ཡུན་ཅུང་རིང་བས་རྒྱུན་
འཛིན་གྱི་མཁས་པ་མང་དུ་བྱུང་བ་དང་། དེ་དག་གིས་བརྩམས་པའི་གྲངས་
ཅན་གྱི་གཞུང་མང་དུ་ཡོད་ནའང༌། ཐམས་ཅད་ཀྱི་དོན་གནད་བསྡུས་ན་
ཤེས་བྱ་ཉེར་ལྔར་འདུ་ཞིང་། དེའི་དོན་ཇི་ལྟ་བ་བཞིན་ཁོང་དུ་ཆུད་ནས་ཚུལ་
བཞིན་ཉམས་སུ་བླངས་པ་ལས་ཐར་བ་ཐོབ་ནུས་པར་བཤད་དོ། །
ཤེས་བྱ་ཉེར་ལྔ་ནི། གཙོ་བོ་དང་། ཆེན་པོ་དང་། ང་རྒྱལ་དང་། དེ་ཙམ་
ལྔ་(གཟུགས་སྒྲ་དྲི་རོ་རེག་བྱ་)དང༌། འབྱུང་བ་ལྔ་ངོས་ཆུ་མེ་རླུང་ནམ་མཁའ་)
དང་། དབང་བོ་བཅུ་གཅིག་(ངག ལག་པ། རྐང་བ། རྐུབ། འདོམས་ཀྱི་དབང་
བོ་སྟེ་ལས་ཀྱི་དབང་བོ་ལྔ། མིག རྣ་བ། སྣ། ལྕེ། ལྤགས་པ་སྟེ་བློའི་དབང་བོ་ལྔ།
གཉིས་ཀའི་བདག་ཉིད་ཀྱི་ཡིད་ཀྱི་དབང་བོ་སྟེ་བཅུ་གཅིག་)དང༌། བདག་
ཤེས་རིག་གི་སྐྱེས་བུ་སྟེ་ཉེར་ལྔའོ། །
དེ་ལ་སྤྱི་གཙོ་བོའམ་རྩ་བའི་རང་བཞིན་ནི། ལས་སོགས་བྱེད་པ་པོ་
-183 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
དང༌། མ་སྐྱེས་བའི་རྟག་པ། ཆ་མེད་པས་གཅིག་བུ། སེམས་མེད་པས་ཡུལ་ཁོ་
ན། སྣོད་བཅུད་ཐམས་ཅད་ལ་ཁྱབ་པ། ཡོན་ཏན་གསུམ་ཆ་མཉམ་པའི་ཁྱད་
ཆོས་དྲུག་ལྡན་གྱི་ཤེས་བྱ་ཞིག་ལ་འདོད་དོ། །
ཡོན་ཏན་གསུམ་ནི།《དབང་ཕྱུག་ནག་པོའི་རྒྱུད་》ལས། “རངས་དང་
མགུ་དང་ཀུན་དགའ་དང་། །བདེ་ཞིང་ཞི་བའི་སེམས་ཉིད་དག །རེ་འགའ་
ཡང་ནི་སྣང་གྱུར་བ་ །དེ་དག་སྙིང་སྟོབས་ཡོན་ཏན་ནོ། །མི་དགའ་ཡོངས་སུ་
གདུང་བ་དང༌། །མྱ་ངན་འདོད་དང་མི་བཟོད་དག །གང་དུ་སྣང་བའི་གཏན་
ཚིགས་ཀྱིས། །དེ་དག་རྡུལ་ནི་རྟགས་སུ་འདོད། །རྨོངས་དང་དེ་བཞིན་གཏི་
མུག་དང༌། །བག་མེད་གཉིད་དང་གཡེལ་བ་དང་། །ལན་འགའ་ཡང་ནི་སྣང་
གྱུར་བ། །དེ་དག་མུན་པའི་ཡོན་ཏན་ནོ།་་ ཞེས་པ་ལྟར། མི་ཚེའི་འཚོ་བའི་གོ་
རིམ་ཁྲོད་ལན་རེ་དགའ་བ་དང་རབ་ཏུ་དགའ་བ་སོགས་བདེ་བ་དང་སྐྱིད་པའི་
སྣང་བ་འབྱུང་བ་ནི་དང་པོ་སྙིང་སྟོབས་ཀྱི་ཡོན་ཏན་དུ་འདོད་པ་དང་། མཚམས་
མཚམས་སུ་མྱ་ངན་གྱིས་གདུང་བ་སོགས་མི་དགའ་བའི་སྣང་བ་འབྱུང་བ་ནི་
གཉིས་པ་རྡུལ་གྱི་ཡོན་ཏན་དུ་འདོད་པ་དང་། རེ་འགར་གཏི་མུག་དང་བས་
མེད་པའི་གཡེང་བ་སོགས་རྨོངས་པའི་སྣང་བ་འབྱུང་བ་ནི་གསུམ་པ་མུན་
པའི་ཡོན་ཏན་དུ་འདོད་དོ། །
སྐྱེས་བུའམ་བདག་ནི། ཤེས་པའི་ངོ་བོ་ཡིན་པ་དང༌། རྣམ་འགྱུར་རྣམས་
ཀྱི་བྱེད་པོ་མིན་པ། མ་སྐྱེས་པས་རྟག་པ། བདེ་སྡུག་ལ་ལོངས་སྤྱོད་པས་ཟ་བ་
པོ། ཡོན་ཏན་གསུམ་མེད་པ། འགྲོ་བ་ཀུན་ལ་ཁྱབ་པ་ ཆ་ཤས་དང་བྲལ་བས་
གཅིག་པུ། ཐོག་མ་དང་ཐ་མ་མེད་པས་མཐའ་མེད་པའི་མཚན་ཉིད་ཅན་
ཞིག་ཏུ་འདོད་ལ། གྲོལ་བ་མ་ཐོབ་བར་དུ་སྤྱིའི་གློར་གནས་པ་དང༌། གྲོལ་བ་
ཐོབ་ཚེ་ཡན་གར་བར་གནས་ཟེར། བློ་དང་ཆེན་པོ་ནི་མིང་གི་རྣམ་གྲངས་
184 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
ཡིན་ཞིང་། དེ་ནི་ཡུལ་ངེས་པའི་མཚན་ཉིད་ཅན་མེ་ལོང་ངོས་གཉིས་པ་ལྟར་
ཕྱིའི་ཡུལ་དང་ནང་གི་སྐྱེས་བུ་གཉིས་ཀའི་གཟུགས་བརྙན་འཆར་བའི་བེམ་
པོ་ཞིག་ལ་འདོད་དོ། །
དེ་དག་ལས། གཙོ་བོ་ནི་རང་བཞིན་ཁོ་ན་ཡིན་པ་དང་། ཆེན་པོ་དང་། ང་
རྒྱལ་དང་། དེ་ཙམ་ལྔ་སྟེ་བདུན་ནི་རང་བཞིན་དང་རྣམ་འགྱུར་གཉིས་ཀ་
ཡིན་པ་དང་། དབང་བོ་བཅུ་གཅིག་དང་འབྱུང་བ་ལྔ་སྟེ་བཅུ་དྲུག་ནི་རྣམ་
འགྱུར་ཁོ་ན་ཡིན་པ་དང་། སྐྱེས་བུ་ནི་རང་བཞིན་དང་རྣམ་འགྱུར་གང་ཡང་
མིན་པའི་མུར་བཤད་དེ། 《དབང་ཕྱུག་ནག་པོའི་རྒྱུད་》ལས། “རྩེ་བའི་རང་
བཞིན་རྣམ་པར་འགྱུར་མིན་ལ། །ཆེན་པོ་སོགས་བདུན་ནང་བཞིན་རྣམ་
འགྱུར་ཞིང༌། །བཅུ་དྲུག་པོ་ནི་རྣམ་པར་འགྱུར་བ་སྟེ། །སྐྱེས་བུ་རང་བཞིན་མ་
ཡིན་རྣམ་འགྱུར་མིན། །” ཞེས་གསུངས། ལུགས་འདིར་ཤེས་བྱ་ཐམས་ཅད་
བེམ་ཤེས་གཉིས་སུ་འདུ་བ་དང༌། སྐྱེས་བུ་ནི་ཤེས་པ་དང་། ལྷག་མ་ཉེར་བཞི་
བེམ་པོར་འདོད་པས། བློ་ལ་བེམ་པོས་ཁྱབ་པ་དང༌། ཤེས་པ་ལ་བདག་ཅིག་
དགོས་པར་བཤད་ཅིང༌། གཙོ་བོ་དང་སྐྱེས་བུ་ནི་དོན་དམ་པ་དང་བདེན་
པར་འདོད་ལ། གཞན་རྣམས་རྫུན་པ་དང་ཀུན་རྫོབ་ཏུ་བཞེད་དོ། །
འཆིང་གྲོལ་གྱི་འདོད་ཚུལ་ནི། གང་གི་ཚེ་སྐྱེས་བུ་དེས་ཡུལ་ལ་ལོངས་
སྤྱོད་པའི་འདོད་པ་སྐྱེ་བ་ན། རྩ་བའི་རང་བཞིན་གྱིས་སྒྲ་ལ་སོགས་པའི་རྣམ་
འགྱུར་རྣམས་སྤྲུལ་བར་བྱེད། དེ་ཡང་གཙོ་བོ་ལས་ཆེན་པོ་དང༌། དེ་ལས་ང་
རྒྱལ་གསུམ་སྐྱེས་པས། མུན་པ་ཅན་གྱི་ང་རྒྱལ་གྱིས་ང་རྒྱལ་གཞན་གཉིས་
ཀར་འཇུག་པར་བྱེད། རྣམ་པར་འགྱུར་བ་ཅན་གྱི་ང་རྒྱལ་ལས། གཟུགས་
སྒྲ་དྲི་རོ་རེག་བྱ་སྟེ་དེ་ཙམ་ལྔ་དང་། སྙིང་སྟོབས་ཅན་གྱི་ང་རྒྱལ་ལས། བློའི་
དབང་བོ་ལྔ་དང་། ལས་ཀྱི་དབང་བོ་ལྔ། ཡིད་ཀྱི་དབང་བོ་དང་བཅུ་གཅིག་
- 105 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
སྐྱེ དེ་ཡང་ལོང་བ་རྐང་ཅན་ལྟ་བུའི་རང་བཞིན་དང་། ཞེ་བོ་མིག་ཅན་ལྟ་
བུའི་སྐྱེས་བུ་གཅིག་ཏུ་འཁྲུལ་ཏེ། རྣམ་འགྱུར་རྣམས་རྩ་བའི་རང་བཞིན་གྱིས་
སྤྲུལ་བའི་ཚུལ་མ་ཤེས་པའི་དབང་གིས་འཁོར་བ་འཁོར་བར་འདོད་དོ། ། །
ནམ་ཞིག་བླ་མའི་མན་ངག་ལ་བརྟེན་ནས་རྣམ་འགྱུར་འདི་དག་རང་
གིས་སྤྲུལ་བ་ཙམ་ཡིན་པའི་ངེས་ཤེས་བརྟན་པོ་རྙེད་པ་ན། རིམ་གྱིས་ཡུལ་ལ་
ཆགས་པ་དང་བྲལ་བར་འགྱུར་ཅིང༌། དེའི་ཚེ་བསམ་གཏན་ལ་བརྟེན་ནས་
ལྷའི་མིག་གི་མངོན་ཤེས་བསྐྱེད་དེ། མངོན་ཤེས་ཀྱིས་གཙོ་བོ་ལ་བལྟས་པ་ན།
གཙོ་བོ་དེ་ཁ་སྐྱེངས་ནས་རྣམ་འགྱུར་རྣམས་ཉེ་བར་བསྡུས་ཏེ། རང་བཞིན་
ཡན་གར་བར་གནས་ཤིང༌། དེའི་ཚེ་རྣལ་འབྱོར་བའི་བློ་ངོར་ཀུན་རྫོབ་ཀྱི་
སྣང་བ་ཐམས་ཅད་ལོག་ནས། སྐྱེས་བུས་ཡུལ་ལ་ལོངས་སྤྱོད་པ་མེད་ཅིང་།
བྱེད་པ་མེད་པར་གནས་པ་དེའི་ཚེ་ཐར་བ་ཐོབ་པར་འདོད་དོ།།
རྒྱུ་འབྲས་ཀྱི་སྐོར་ལ། འབྲས་བུ་རྣམས་རྒྱུ་དུས་ན་ཡོད་པ་རྐྱེན་དང་མ་
འཕྲད་པས་མངོན་པར་མི་གསལ་བ་དང་། ནམ་ཞིག་རྐྱེན་དང་འཕྲད་ན་
འབྲས་བུ་གསལ་བར་འགྱུར་ཅིང་། དེའི་ཚེ་དེར་སྐྱེ་བའི་ཐ་སྙད་འདོགས་པར་
འདོད་པའི་གྲངས་ཅན་ལྷ་མེད་པ་དང་། རྒྱུ་འབྲས་གཉིས་རང་བཞིན་གཅིག་
ཀྱང་རྣམ་འགྱུར་ཐ་དད་དུ་གྱུར་བ་ལྷ་ཆེན་པོ་དབང་ཕྱུག་གིས་བྱིན་གྱིས་
བརླབས་པར་འདོད་པའི་གྲངས་ཅན་ལྟར་བཅས་པ་དང་གཉིས་ཡོད་པར་
འདོད་དོ། །
3.བྱེ་བྲག་པ་
བྱེ་བྲག་པའི་གྲུབ་མཐའ་ནི་བྲམ་ཟེའི་ཆོས་ལུགས་ཀྱི་མཚན་ཉིད་རིག་
པའི་ཕྱོགས་སུ་གཏོགས་ནའང་། ལུགས་འདིའི་མཚན་ཉིད་རིག་པའི་གཞུང་
གི་བསྟན་དོན་དང༌། བྲམ་ཟེའི་ཆོས་ལུགས་ཀྱི་མཚན་ཉིད་རིག་པའི་གཞུང་
- 136 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
གི་བསྟན་བྱ་གཙོ་བོ་གཉིས་མི་འདྲ་བ་ཡིན། འདིའི་རྒྱུན་འཛིན་མཁས་པ་
རྣམས་ཀྱི་ནང་དུ་ལྷ་ཆེན་དབང་ཕྱུག་སྟོན་པར་འཛིན་པ་དང་། ཚངས་པ་
དང་ཁྱབ་འཇུག་གཉིས་སྟོན་པར་འཛིན་པའི་ཕྱོགས་གཉིས་ཡོད་མོད། དོན་གྱིས་
ལྷ་དེ་དག་ལུགས་འདིའི་དད་ཡུལ་གྱི་ལྷ་གཙོ་གྲས་འགའ་ཡིན་པར་སྣང་ངོ༌། །
འབྱུང་ཁུངས་ལ་མཁས་པ་སོ་སོའི་བཞེད་པ་མི་མཐུན་པ་དུ་མ་ཡོད་དེ།
རྒྱ་གར་གྱི་མཁས་པ་ཏཱ་སི་གོའུ་ཕུའུ་ཐས་བྱེ་བྲག་པའི་འབྱུང་ཁུངས་དཔྱོད་པ་
བ་ཡིན་པ་དང༌། བྱེ་བྲག་པ་ནི་དེའི་ནང་ཚན་ཞིག་ཡིན་པར་བཤད། འཇར་
མན་གྱི་མཁས་པ་རོ་པཎ་གྱིས། བྱེ་བྲག་པའི་གྲུབ་མཐའ་ནི་བརྡ་སྤྲོད་དང་
མཆོད་སྦྱིན་གྱི་རིག་པ་ཞིག་ཡིན་པར་འདོད། འཇར་པན་གྱི་མཁས་པ་ཡུས་
ཅིན་པའོ་ཧྲིག་(T.JE f3#)གིས། གཅེར་བུ་བ་གཙོ་བོ་ཡིན་པའི་མུ་སྟེགས་
ཀྱི་སྟོན་པ་དྲུག་ལ་བརྟེན་ནས་བྱུང་བར་སྨྲ། པཱིན་ཚུང་ཐེ་ཞན་གྱིས། བྱེ་བྲག་
པ་ལ་《ཟབ་མོར་འཇུག་པའི་མདོ་》ཡི་ཤུགས་རྐྱེན་བརྒྱུད་ནས་ཐེབས་ཡོད་
པ་དང་། དཔྱོད་པ་བས་ཐད་ཀར་ཤུགས་རྐྱེན་བཟོས་ཡོད་ལ། བསམ་བློའི་
ནང་དོན་དང་རིག་གཞུང་གི་ལྟ་བ་ནི། རྒྱང་འཕེན་པ་དང་། ནང་བའི་གཞི་
ཐམས་ཅད་ཡོད་པར་སྨྲ་བའི་སྡེ་དང་འབྲེལ་བ་དམ་ཟབ་ཡོད་པར་བཤད།
གང་ལྟར་ཡང་ལུགས་འདིར་བྲམ་ཟེའི་ཆོས་ལུགས་གཙོ་བོ་ཡིན་པའི་གཅེར་
བུ་བ་དང་། དཔྱོད་པ་བ། རྒྱང་འཕེན་པ་སོགས་ཀྱིས་ཤུགས་རྐྱེན་བཟོས་ཡོད་
པ་གདོན་མི་ཟ་ཞིང་། ཕྱིས་སུ་ནང་བའི་ལྟ་བ་འགའ་ཡང་བསྡུས་ཡོད་པར་
མངོན་ནོ། །
ཡོངས་གྲགས་སུ་ལུགས་འདིའི་གསར་བཏོད་མཁན་ནི་ཁཱ་ན་ཏ་ཞེས་
པ་འདི་ཡིན་པར་བཤད་མོད། དེ་ནི་སྤྱི་ལོ་སྔོན་གྱི་དུས་རབས་གཉིས་པའི་
སྐབས་ཀྱི་མི་ཞིག་ཡིན་པས། བྱེ་བྲག་པའི་གྲུབ་མཐའ་ནི་དེའི་སྔ་རོལ་ནས་
- 187 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཡོད། འདིར་ཚིག་དོན་དྲུག་གིས་སྤྱི་བྱེ་བྲག་གི་ཁྱད་པར་མང་དུ་ཕྱེ་སྟེ་ཤེས་
བྱའི་རྣམ་གཞག་བྱེད་པར་འདོད་པས་ན་བྱེ་བྲག་པ་ཞེས་ཟེར་ཞིང་། ཚིག་
དོན་དྲུག་ནི་ལུགས་འདིའི་ལྟ་བ་ཐམས་ཅད་ཀྱི་རྩ་བའི་སྡོམ་ལྟ་བུ་ཡིན་པ་
དང༌། དེ་ལ་བརྟེན་ནས་རང་བྱུང་ཁམས་ཀྱི་སྣང་ཚུལ་མཐའ་དག་འགྲེལ་
བཤད་བྱེད་ནུས་པར་བསམས་ཡོད་དོ། །
ཚིག་དོན་དྲུག་ནི། རྫས་དང་། ཡོན་ཏན་དང་། ལས་དང༌། སྤྱོདང༌། བྱེ་
བྲག་དང་། འདུ་བ་རྣམས་སོ། །
དང་པོ་རྫས་ནི། བྱ་བ་དང་ལྡན་པ། ཡོན་ཏན་དང་ལྡན་པ། འདུ་བའི་རྒྱུར་
གྱུར་བའི་ཁྱད་པར་གསུམ་ལྡན་ཞིག་སྟེ། གཙོ་བོ་དངོས་པོ་རང་ཉིད་སྟོན་པ་
ཞིག་གོ། དབྱེ་ན། ས་ཆུ་མེ་རླུང་ནམ་མཁའ་དུས་ཕྱོགས་བདག་ཡིད་བཅས་དགུ་
ཡོད་ཅིང་། དེ་དག་ཐམས་ཅད་རང་རྐྱ་བར་གྲུབ་ཅིང་ཆོས་གཞན་གྱི་རྟེན་
བྱེད་པའི་ཕྱིར་རྫས་ཞེས་བྱ་ལ། ནམ་མཁའ་སོགས་ལྔ་ནི་ཀུན་ལ་ཁྱབ་པས་རྟག་
པའི་རྫས་དང་། འབྱུང་བ་བཞི་ནི་ཕྱོགས་རེ་བའི་རྫས་དང་། རྡུལ་ཕྲ་རབ་ནི་རྟག་པ་
དང་། དེས་བརྩམས་པའི་ར་ས་པ་ནི་མི་རྟག་པར་འདོད་དོ། །
ཅོག་ཙེ་ལྟ་བུའི་ཡན་ལག་ཅན་གཅིག་ལ་འབྱུང་བཞི་རགས་པའི་རྫས་
བཞི་ཡོད་ཅིང་། དེའི་སའི་རྫས་ནི་སའི་རྡུལ་ཕྲ་རབ་ཁོ་ནས་བརྩམས་པར་
འདོད་པ་དང་། བདག་ནི་ལུས་དབང་བློ་གསུམ་ལས་དོན་གཞན་དུ་གྱུར་
བའི་རྫས་དང་། བློ་ལ་སོགས་པའི་ཡོན་ཏན་རྣམས་ཀྱི་རྟེན་དུ་གྱུར་ཅིང༌།
ཡོན་ཏན་དེ་རྣམས་རང་ལ་འདུ་བའི་རྟེན་བྱེད་པ། སེམས་མ་ཡིན་པའི་ངོ་
བོ། མི་འཇིག་པ། ཐམས་ཅད་ལ་ཁྱབ་པ་ཞིག་ཏུ་འདོད་ལ། སྐྱེས་བུ་དང་གང་
ཟག་ཀྱང་དེའི་རྣམ་གྲངས་སུ་བཞེད། དེ་བས་ལུགས་འདིས་“བདག་”ཀུན་ལ་
ཁྱབ་པའི་རྟག་པ་དང་རང་རྐྱ་ཐུབ་པའི་རྫས་ཡོད་ཅིག་ཏུ་ཁས་བླངས་ཡོད་
- 18
-



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག །
པར་བརྟེན། ནང་བའི་སྡེ་སྣོད་རྣམས་སུ་དེ་ལས་ལྡོག་སྟེ། “བདག་”ནི་མི་རྟག་
པ་དང་། རང་རྐྱ་མི་ཐུབ་པའི་བཏགས་ཡོད་ཅིག་ཡིན་པར་བསྒྲུབས་ཡོད་དོ། །
གཉིས་པ་ཡོན་ཏན་ནི། རྫས་ལ་བརྟེན་པ། ཡོན་ཏན་གཞན་དང་མི་
ལྡན་པ། འདུ་བའི་རྒྱུ་མི་བྱེད་པ། ལྟོས་པ་མེད་པའི་ཁྱད་ཆོས་བཞི་ལྡན་ཞིག་
ལ་འདོད་པ་དང་། མདོར་ན། རྫས་ལ་བརྟེན་པའམ་དེ་ལས་བྱུང་བའི་ནུས་
པའམ་ཁྱད་ཆོས་ཤིག་ལ་གོ་དགོས་སོ། ། །
དབྱེ་ན་ཉེར་བཞི་ཡོད་དེ། 《རྐང་མིག་གི་མདོ་》ལས། ༡གཟུགས་དང་།
༢རོ་དང༌། ༣དྲི་དང་། ༤རེག་བྱ་དང༌། ༥གྲོངས་དང་། ༦ཚད་དང་། ༧སོ་སོ་བ་
དང་༑ ༨ལྡན་པ་དང་། ༩རྣམ་པར་དབྱེ་བ་དང་། ༡༠གཞན་དང་། ༡༡གཞན་མ་
ཡིན་པ་དང་། ༡༢བློ་དང་། ༡༣བདེ་བ་དང་། ༡༤སྡུག་བསྔལ་དང་། ༡༥འདོད་
པ་དང་། ༡༦སྡང་བ། ༡༧འབད་པ་དང་བཅས་བཅུ་བདུན་འབྱུང་ལ། ཕྱིས་སུ་
དེའི་སྟེང༌། ༡༨ལྕི་བ་དང་། ༡༩སྣུམ་པ་དང༌། ༢༠འདུས་བྱས་དང༌། ༢༡ཆོས་
དང་། ༢༢ཆོས་མ་ཡིན་པ་དང་། ༢༣སྒྲ་དང་། ༢༤གཤེར་བ་བཅས་བདུན་བསྣན་
པས་ཉེར་བཞི་ཡོད་དོ། །
དེ་དག་ལས་གཟུགས་དྲི་རོ་རེག་བྱ་བཞི་ནི་རྒྱུ་འབྱུང་བའི་ཁམས་ལ་
བརྟེན་ནས་བྱུང་བས་འབྱུང་བའི་ཡོན་ཏན་དང་། སྒྲ་ནི་ནམ་མཁའ་ལ་བརྟེན་
པའི་ནམ་མཁའི་ཡོན་ཏན་དང་། གྲངས་ལ་སོགས་པ་བདུན་ནི། གཅིག་ལ་
སོགས་པའི་ཐ་སྙད་ཀྱི་རྒྱུ་དང་། ཤེས་པའི་སྣང་ཡུལ་དུ་གྱུར་བས་དུས་དང་
ཕྱོགས་ཀྱི་ཡོན་ཏན་དང་། བློ་ནས་འབད་པའི་བར་དྲུག་དང་། ཆོས་དང་ཆོས་
མིན་གཉིས། འདུས་བྱས་དང་དགུ་ནི་བདག་གི་ཡོན་ཏན་དང༌། ལྕི་སྣུམ་དྲོད་
གཤེར་སོགས་ནི་རགས་པའི་རྫས་འགའ་ཞིག་གི་ཡོན་ཏན་དུ་བཞེད་དོ། །
གསུམ་པ་ལས་ནི། འགུལ་བསྐྱོད་ཀྱི་རང་བཞིན་སྟོན་པ་ཞིག་སྟེ། དཔེར་
- 189 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ན། གོམ་པའི་འདེགས་འཇོག་དང༌། ལུས་ཀྱི་བརྐྱང་བསྐུམ་སོགས་ལྟ་བུ་དང༌།
གདེག་བྱ་འདེགས་བྱེད་གཉིས་རྫས་ཐ་དད་པ་བཞིན་དུ་བྱ་བྱེད་ཐམས་ཅད་
རྫས་ཐ་དད་དུ་འདོད་དོ། །
བཞི་པ་སྤྱི་ནི། ཐུན་མོང་ལ་འཇུག་པའི་རྒྱུར་གྱུར་བ་ཞིག་སྟེ། དབྱེ་ན།
ཁྱབ་པའི་སྤྱི་དང་ཉི་ཚེ་བའི་སྤྱི་གཉིས་ཡོད། དང་པོ་ནི་ཤེས་བྱ་ལྟ་བུ། གཉིས་
པ་ནི་རྟ་དང་བ་གླང་ལྟ་བུའོ། །
ལྔ་པ་བྱེ་བྲག་ནི། ཆོས་གང་གིས་རང་གི་རྟེན་དེ་གཞན་ལས་ཁྱད་པར་
དུ་གོ་བར་བྱེད་པའི་ཆོས་ཤིག་ལ་ཟེར་རོ། །
དྲུག་པ་འདུ་བ་ནི། ཡུལ་སོ་སོ་བ་མ་ཡིན་པར་གྲུབ་པའི་རྟེན་དང་
བརྟེན་པའི་ཆོས་རྣམས་ལ་དམིགས་ནས། འདི་ལ་འདི་ཡོད་པའོ་སྙམ་དུ་
འཛིན་པའི་ཤེས་པའི་གཟུང་ཡུལ་དུ་གྱུར་ཅིང་། རྟེན་རྫས་སོགས་དང་བརྟེན་
པ་ཡོན་ཏན་གཉིས་ཕྲད་ཅིང་འབྲེལ་བའི་ཆར་གྱུར་བའི་ཆོས། རྟེན་དང་
བརྟེན་པ་གཉིས་ཀ་ལས་རྫས་ཐ་དད་ཡིན་པ་ཞིག་ལ་འདོད་དོ། །
གཞན་ཡང་ཡོན་ཏན་ལ་ཡོན་ཏན་གཉིས་པ་མེད་ཅིང་། རྫས་ལས་
གཞན་ལ་ཡོན་ཏན་མི་བརྟེན་པ། སྤྱི་ལ་སྤྱི་གཉིས་པ་རྗེས་སུ་མི་འགྲོ་བ། ལས་
ནི་མི་རྟག་པ། བྱེ་བྲག་དང་འདུ་བ་ནི་རྟག་པར་བཞེད་དོ། ། །
ལུགས་འདིའི་ཐར་བ་འཐོབ་བྱེད་ཀྱི་ལམ་ནི། ཁྲུས་དང༌། དབང་བསྐུར་
བ། བསྙུང་བར་གནས་པ། བླ་མའི་ཁྱིམ་དུ་གནས་ཏེ་ཚངས་པར་སྤྱོད་པ།
མཆོད་སྦྱིན་སོགས་ཡིན་ལ། ནམ་ཞིག་བླ་མའི་མན་ངག་ལ་བརྟེན་ནས་རྣལ་
འབྱོར་བསྒོམས་ཏེ། ཚིག་དོན་དྲུག་གི་དོན་ཁོང་དུ་ཆུད་ནས་“བདག་”ནི་
དབང་སོགས་ལས་དོན་གཞན་དུ་ཤེས་ཏེ། ལས་གསར་པ་ཅི་ཡང་མི་གསོག་
ཅིང༌། རྙིང་བ་རྣམས་ཟད་དེ། སྔར་བླངས་པའི་ལུས་དང་དབང་པོ་དང་བློ་
- 19() -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
དང་བདེ་སྡུག་སོགས་བདག་དང་བྲལ་ནས། གསར་པའི་ལུས་དང་དབང་
པོ་མ་བླངས་ཤིང་། བུད་ཤིང་ཟད་པའི་མེ་བཞིན་དུ་སྐྱེབའི་རྒྱུན་ཆད་དེ་
'“བདག་”འབའ་ཞིག་ལུས་པ་ན་ཐར་བ་ཐོབ་པར་འདོད་དོ། ། །
རྒྱ་གར་གྱི་གྲུབ་མཐའ་ཐམས་ཅད་ཀྱི་ནང་ནས་ཀྱང་། རྒྱང་འཕེན་པ་
དང་། གྲངས་ཅན་པ། བྱེ་བྲག་པ། དཔྱོད་པ་བ། གཅེར་བུ་བ་སོགས་ཀྱི་ལྟ་བ་
ནི། སྐབས་དེའི་གྲུབ་མཐའ་གཞན་དག་དང་བསྡུར་ན། ཅུང་ཟབ་ཅིང་བརླིང་
བས་དེ་དག་གི་ལྟ་བས་ཤུགས་རྐྱེན་བཟོས་པ་མང་ཞིང་། སྡེ་བདུན་སོགས་
ནང་བའི་མཚན་ཉིད་རིག་པའི་གཞུང་ལས་ཀྱང་། དེ་དག་གི་འདོད་ཚུལ་
རྣམས་ཕྱོགས་སྔ་བཀོད་ནས་དགག་པ་བྱས་པ་མང་ངོ༌། །
4.དཔྱོད་པ་བ།
དཔྱོད་པ་བའི་གྲུབ་མཐའ་ནི་བྲམ་ཟེའི་ཆོས་ལུགས་ནང་གི་“མཚན་
ཉིད་རིག་པ”རྨང་གའི་བྱས་ཏེ་བྱུང་བ་ཞིག་ཡིན་ལ། གནའ་རབས་རྒྱ་གར་དུ་
བྲམ་ཟེའི་ཆོས་ལུགས་བྱུང་བ་ནས་བཟུང་མཆོད་སྦྱིན་གྱི་ནུས་པ་བསམ་གྱིས་
མི་ཁྱབ་པར་འདོད་པས་མཆོད་སྦྱིན་ལ་མཐོང་ཆེན་བྱེད་པ་རེད། དེ་བས་
ལོ་རྒྱུས་ཀྱི་དུས་ཡུན་རིང་པོའི་ཁྲོད་རིམ་གྱིས་མཆོད་སྦྱིན་གྱི་རྣམ་གྲངས་ཇེ་
མང་དུ་གྱུར་པ་དང༌། ཆོ་ག་དང་གོ་རིམ་སོགས་ཧ་ཅང་རྙོག་འཛིང་ཅན་དུ་
གྱུར་སྟབས། ཕྱིས་སུ་མཆོད་སྦྱིན་གྱི་ངོ་བོ་སོགས་ལ་ཆེད་དུ་ཞིབ་འཇུག་བྱེད་
པའི་མི་སྐོར་ཞིག་བྱུང་བ་དང་། དེ་དག་གིས་བཏོན་པའི་ལྟ་བ་གསར་པ་བྱུང་
བས། རིམ་གྱིས་ལྟ་བ་དེ་ཚུགས་ཐུབ་ཅན་དུ་གྱུར་བ་ལས་དཔྱོད་པ་བའི་གྲུབ་
མཐའ་འདི་བྱུང་ངོ༌། །
དཔྱོད་པ་བའི་མཁས་པ་རྣམས་ཀྱིས་ཐོག་མར་མཆོད་སྦྱིན་གྱི་དོན་ལ་
དོགས་པ་ཟོས་ནས་བརྟག་དཔྱད་བྱས་པ་ཡིན་མོད། འོན་ཀྱང་ལུགས་འདིའི་
- 191 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
རྩ་བའི་མ་ལག་དེ་《ཚངས་པའི་མདོ་》ལ་བརྟེན་ནས་ཆགས་པ་ཡིན་ཕྱིར།
ཐོག་མཐའ་བར་གསུམ་དུ་་“མཆོད་སྦྱིན་”ལ་མཐོང་ཆེན་བྱེད་པར་མ་ཟད།
“མཆོད་སྦྱིན་ནི་དཔྱོད་པ་བའི་གྲུབ་མཐའི་དོན་སྙིང་གལ་ཆེན་ཞིག་ཏུ་གྱུར།
ཡོངས་གྲགས་སུ་རྒྱལ་དཔོག་པ་ལུགས་འདིའི་སྟོན་པར་འཛིན་མོད་(ཕལ་
ཆེར་སྤྱི་ལོ་སྔོན་གྱི་དུས་རབས་གཉིས་པའི་སྐབས་ལ་བྱུང་བར་བཤད་པ་ཙམ་
ལས་ལོ་རྒྱུས་གསལ་པོ་མི་འདུག་)ལུགས་འདི་སྤྱི་ལོ་སྔོན་གྱི་དུས་རབས་དྲུག་
པ་ནས་དར་བ་ཞིག་ཡིན་པས་གསར་བཏོད་མཁན་མིན་པར་སྣང་ངོ༌། །
སྤྱི་ལོ་དུས་རབས་བརྒྱད་པའི་སྔ་རྗེས་ཀྱི་དཔྱོད་པ་བའི་རིག་གཞུང་ནི་
ཅུང་མི་འདྲ་བ་ཡིན་ཏེ། སྤྱི་ལོ་དུས་རབས་བརྒྱད་པའི་སྔོན་གྱི་དཔྱོད་པའི་
བའི་རིག་གཞུང་ནི་གཙོ་བོ་རྒྱལ་དཔོག་པས་མཛད་པའི་《དཔྱོད་པ་བའི་
མདོ་》ཡི་རྗེས་སུ་འབྲངས་པ་ཡིན། མདོ་དེའི་ནང་གཞུང་ལུགས་ཀྱི་ཆ་ནས་
ཕྱོགས་མི་འདྲ་བ་གཉིས་ཡོད་དེ། “སྒྲ་རྟག་པར་བཤད་པའི་གཞུང་དང་
“ཚད་མའི་གཞུང་”གཉིས་ཡོད། སྤྱི་ལོ་དུས་རབས་བརྒྱད་པའི་རྗེས་སུ། ཁྲོའུ་
མ་ལིས་ལ་ （ རྣ23 2 3) དང་། ཕུའུ་ལ་པའོ་ཤི་ལ་( * f: {{1 #*#z)སྟེ་ལུགས་
འདིའི་བསམ་བློ་བ་ཆེན་པོ་གཉིས་བྱུང་བ་ནས། སྔར་གྱི་གཞུང་ལུགས་ལས་
གཞན། ད་དུང་“ཚིག་དོན་སྨྲ་བ་”དང་། “ལྷ་ཡོད་སྨྲ་བར་དགག་པ་”སོགས་
ཀྱི་ལྟ་བ་གསར་པ་བྱུང་། ལུགས་འདིས་ཆེས་ཐོག་མར་བཏོན་པའི་གཞུང་ནི་
“་སྒྲ་རྟག་པར་སྨྲ་བའི་གཞུང་”འདི་ཡིན་ཞིང༌། དེ་ལས་སྒྲ་རྟག་པའི་ངོ་བོ་
སོགས་བསྟན་ཡོད། སྒྲའི་ཁྱད་ཆོས་བརྗོད་སྐབས། སྒྲས་ནི་སྐད་ཆ་དང་ལྟ་བ་
སོགས་སྟོན་པར་བཤད་ལ། ཁྱད་པར་དུ་“རིག་བྱེད་”ཀྱི་སྐད་ཆ་སོགས་སྟོན་
པར་འདོད་དོ། །
སྒྲུས་བསྟན་པའི་སྐད་ཆ་སོགས་ནི་གདོད་མའི་རང་གཤིས་ཀྱི་ངོ་བོར་
- 1 92 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
གནས་པས་ནམ་ཡང་མི་འཇིག་པ་དང༌། སྐྱེས་བུའི་རྩོལ་བ་ལ་མ་བརྟེན་པ།
བདེན་པ་ཁོ་ནའི་ངོ་བོར་གནས་པ་ཞིག་ཏུ་འདོད་ལ། ཐ་མལ་བའི་སྒྲ་དང་
ལྟ་བ་སོགས་ནི་གདོད་མའི་རང་གཤིས་ཀྱི་ངོ་བོར་གནས་པའི་སྒྲའི་སྣང་ཚུལ་
ཙམ་དུ་བཞེད་དོ། །
ལུགས་འདིས་སྒྲ་རྟག་པ་ཡིན་པའི་རྒྱུ་མཚན་མང་པོ་བཤད་པ་དང་། རང་
བཞིན་འགྱུར་བ་མེད་ལ་གདོད་མའི་རང་གཤིས་ཀྱི་ངོ་བོར་གནས་པའི་སྒྲ་
རྟག་པ་ནི་གཙོ་བོ་སྒྲའི་ཁམས་ལ་གོ་དགོས་ཤིང་། བྱ་དངོས་ག་གེ་མོ་འགའ་
ཞིག་འཇིག་སྲིད་ནའང་། སྒྲའི་ཁམས་ནི་ནམ་ཡང་མི་འཇིག་པར་འདོད།
གལ་ཏེ་སྒྲའི་ཁམས་ནི་སྐད་ཆ་བཤད་པའི་གོ་རིམ་ཁྲོད་རིམ་གྱིས་ཉམས་ཏེ་
མེད་པར་འགྱུར་ན་མི་ཕན་ཚུན་བར་དུའང་བརྡ་སྤྲོད་མི་ཐུབ་ཅིང་གོ་བ་
ལེན་མི་ཐུབ་པར་བཤད་དོ། །
“ཚད་མའི་”སྐོར་ལ་ཅུང་ཞིབ་ཕྲ་ཡིན་པའི་རིགས་དགར་ཡོད་པ་དང་།
《དཔྱོད་པ་བའི་མདོ་》ནང་“ཚད་མའི་”སྐོར་དེ་འདྲ་མང་པོ་བཤད་མེད་
ནའང་། མདོ་དེའི་འགྲེལ་བའི་ནང་ཅུང་རྒྱས་པར་བཤད་ཡོད་པ་དང་། དེ་དག་
གི་གནད་གཅིག་ཏུ་བསྡུས་ན་དྲུག་ཏུ་འདུ། ༡མངོན་སུམ་ཚད་མ་(དབང་
ཤེས་ཀྱི་སྤྱོད་ཡུལ་དུ་གྱུར་བའི་མངོན་གྱུར་གྱི་ཆོས་ལ་བརྟེན་ནས་སྐྱེས་པའི་
རིག་པ) ༢རྗེས་དཔག་ཚད་མ། (ཆོས་དེའི་ངོ་བོ་ངེས་པ་གཞན་གྱི་ཐ་སྙད་
ལ་བརྟེན་མི་དགོས་པའི་རང་ལས་ངེས་ཀྱི་ཚད་མ་དང་། བརྟེན་དགོས་པ་
གཞན་ལས་ངེས་ཀྱི་ཚད་མ་ལྟ་བུ།) ༣སྒྲ་ལས་བྱུང་བའི་ཚད་མ། (སྒྲ་ལ་བརྟེན་
ནས་ལྐོག་ཏུ་གྱུར་བའི་དོན་འཛིན་པ་ཞིག་ལ་འདོད་ཅིང༌། དེ་ལ་སྐྱེས་བུས་
མ་བྱས་པའི་སྒྲས་བསྐྱེད་པ་དང་། ཡིད་ཆེས་པའི་སྐྱེས་བུའི་ཚིག་གི་བསྐྱེད་
པ་གཉིས་ཡོད་ལ། ཚད་མ་འདི་ནི་ལྐོག་གྱུར་འཇལ་བའི་ཡུལ་ཅན་ཡིན་པས་
- 193 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
མངོན་སུམ་མིན་པ་དང་། ཚུལ་གསུམ་གྱི་རྟགས་ལ་མ་བརྟེན་པས་རྗེས་
དཔག་ཀྱང་མིན།) ༤དཔེ་ཉེར་འཇལ་གྱི་ཚད་མ། (སྐྱ་སེར་ཞིང་མིག་སྔོན་པོ།
གཟུགས་རིང་བའི་མི་མཐོང་བ་ལས། དེ་ཕྱི་གླིང་བ་ཡིན་པར་དཔོག་པའི་
བློ་ལྟ་བུ།) ༥དོན་གྱིས་གོ་བའི་ཚད་མ། (སྒོ་ཁྱི་ནང་ན་མེད་པར་མཐོང་བའི་
དོན་གྱིས་ཕྱི་རོལ་དུ་ཤོར་བ་མཐོང་ཐུབ་པའི་བློ་ལྟ་བུ།) ༦དངོས་པོ་མེད་པའི་
ཚད་མ། (མྱུ་གུའི་དུས་སུ་ས་བོན་མེད་པ་དཔོག་པའི་བློ་ལྟ་བུ།)སོགས་ཚད་
མའི་དབྱེ་བ་དྲུག་ཏུ་བཞེད་དོ། །
གོང་དུ་བཤད་པའི་ལུགས་འདིའི་བསམ་བློ་བ་ཆེན་པོ་གཉིས་བྱོན་པ་
ནས། འཇིག་རྟེན་ལྷས་བཟོས་པར་འདོད་པའི་གནའ་རབས་རྒྱ་གར་གྱི་
བཤད་ཡམ་ལ་དགག་པ་བརྒྱབ་ཅིང་། “བྱེ་བྲག་པའི་”ཚིག་དོན་དྲུག་ལ་སྣོན་
འཕྲི་བྱས་ནས་ཕྱི་རོལ་ཡུལ་ལ་འགྲེལ་བཤད་བྱེད་པའི་ཚད་མའི་དབྱེ་བ་མང་
དུ་བྱུང་མོད། ཕལ་ཆེར་“བྱེ་བྲག་པའི་”འདོད་ཚུལ་དང་མཐུན་པས་འདིར་མ་
བཤད་དོ། །
སྤྱི་ལོ་དུས་རབས་བདུན་པ་ནས་བརྒྱད་པའི་བར་ལ་རྒྱ་གར་ཆོས་
ལུགས་པས་ལྷ་ཡོད་སྨྲ་བའི་ལྟ་བ་དེ་ཕྱོགས་ཀུན་ཏུ་དྲིལ་བསྒྲགས་བྱེད་བཞིན་
པའི་སྒང་ཡིན་པ་དང༌། དཔྱོད་པ་བ་ལ་མཚོན་ན། ཕྱིས་སུ་རྒྱ་གར་ཆོས་
ལུགས་ཀྱི་ཤུགས་རྐྱེན་ཐེབས་ཏེ་དེའི་ཁོངས་གཏོགས་ལྟ་བུར་གྱུར་ཡོད་མོད།
ཡིན་ནའང་རང་གི་གྲུབ་མཐའི་ལྟ་བར་(མཆོད་སྦྱིན་གྱི་ནུས་པ་བསམ་གྱིས་
མི་ཁྱབ་པ་)ཅི་ནུས་སྒོས་སྲུང་སྐྱོབ་དང༌། སྐབས་དེར་དར་ཁྱབ་ཆེ་བའི་ལྷ་
ཡོད་སྨྲ་བའི་ལྟ་བར་རིགས་པའི་རྣམ་གྲངས་དུ་མའི་སྒོ་ནས་འགོག་པར་བྱེད།
རིགས་པ་དེ་དག་ཅུང་གནད་བསྡུས་ཀྱི་ཚུལ་དུ་བཤད་ན།
༡ གལ་ཏེ་མི་དང་འཇིག་རྟེན་མེད་པའི་གོང་རོལ་ན། སྐྱེས་པའི་བདག་
- 19༣ -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
པོ་ཚངས་པ་འབའ་ཞིག་གནས་ཤིང་། དེས་འཇིག་རྟེན་མཐའ་དག་བཟོས་པ་
ཡིན་ཟེར་ན། འོ་ན། དུས་དེར་མི་མེད་པས་ལྷས་འཇིག་རྟེན་བཟོས་པར་སུས་
མཐོང་བ་དང་བདེན་དཔང་བྱེད་ཐུབ་
༢ ལྷ་ནི་མིས་མཐོང་མི་ནུས་ཤིང་རྟོགས་མི་ནུས་པ་ཞིག་ཡིན་ཟེར་ན།
ལྷ་ཡོད་པར་རྒྱུ་མཚན་གང་གིས་སྒྲུབ་ཐུབ། །
༣ ལྷ་ཡི་བློའི་གཡོ་བ་སྔོན་དུ་བཏང་བ་ལས་བྱུང་ཟེར་ན། ལྷ་ལ་ཤ་རུས་
གདོས་བཅས་ཀྱི་གཟུགས་ཕུང་མེད་པས། དེ་ལ་འཇིག་རྟེན་བཟོ་བའི་འདོད་
པ་ཇི་ལྟར་སྐྱེས།
༤ གལ་སྲིད་ལྷ་ལ་གཟུགས་ཕུང་ཡོད་ཟེར་ན། དེ་འདྲའི་གཟུགས་ཕུང་
དེ་ལྟ་རང་གིས་བཟོས་པ་ནི་དཔེ་མི་སྲིད་ཅིང༌། བྱེད་པོ་གཞན་ཞིག་ལ་
བརྟེན་ནས་ངེས་པར་འབྱུང་དགོས་པ་དང་། དེ་ལྟར་ན་བྱེད་པོ་ཐུག་མེད་དུ་
ཐལ་བའི་སྐྱོན་འབྱུང་བར་མ་ཟད། ད་དུང་ལྷས་འཇིག་རྟེན་མ་བཟོས་གོང་
ལ་ས་ཆུ་སོགས་གྲུབ་མེད་པས། ལྷའི་ལུས་རྟེན་དེ་རྒྱུ་ཆ་གང་ལ་བརྟེན་ནས་
གྲུབ་པ་སོགས་ཀྱི་སྐྱོན་ཡང་འབྱུང་ངོ༌།།
༥ ཡང་སྙིང་རྗེ་ཤུགས་དྲག་ལ་བརྟེན་ནས་འཇིག་རྟེན་བཟོས་པ་ཡིན་
ཟེར་ན། དུས་དེར་སྙིང་རྗེ་བྱ་ཡུལ་གྱི་སེམས་ཅན་མེད་པས། ལྷའི་སྙིང་
རྗེ་དེ་གཞི་གང་ལ་བརྟེན་ནས་སྐྱེས་པའི་སྐྱོན་འབྱུང་བ་དང་། ད་དུང་། སྡུག་
བསྔལ་དུ་མི་འགྱུར་བའི་དངོས་པོ་ཁོ་ན་བཟོས་ན་ཅིས་མི་ཆོག་པ་དང་། ལྷས་
ཀྱང་ཆོས་ཉིད་གཞན་དང་སྟོབས་ཤུགས་གཞན་ཞིག་ལ་བརྟེན་ནས་བཟོ་དགོས་
ན། ཁོ་ཐམས་ཅད་ལ་རང་དབང་ལྡན་ཞེས་པ་དང་འགལ་བའི་སྐྱོན་འབྱུང་ངོ༌།།
༦ ལྷས་འཇིག་རྟེན་བཟོ་བའི་དམིགས་ཡུལ་ཅི་ཡིན་པ་དང་། གལ་སྲིད་
དམིགས་ཡུལ་མེད་ཟེར་ན། དེ་འདྲའི་ལས་ལ་བླུན་པོ་འང་མི་འཇུག་པའི་ཕྱིར་
- 195 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
དང༌། དམིགས་ཡུལ་དགའ་བདེའི་ཆེད་ཡིན་ཟེར་ན། ལྷ་ནམ་ཡང་དགའ་
བདེའི་ངང་གནས་ཡོད་ཟེར་བ་དང་འགལ་ཞེས་པ་སོགས་རིགས་པ་དུ་མའི་
སྒོ་ནས་ལྷ་ཡོད་སྨྲ་བའི་ལྟ་བར་དགག་པ་བརྒྱབ་ཡོད་དོ། །
དཔྱོད་པ་བའི་གྲུབ་མཐའ་འདི་གཙོ་བོ་རིགས་པའི་རྗེས་འབྲངས་ཀྱི་
གྲུབ་མཐའ་སྨྲ་བ་ཞིག་ཡིན་པས། གྲུབ་མཐའ་གཞན་དག་དང་བསྡུར་ན་ཅུང་
སྔོན་ཐོན་གྱི་གྲས་སུ་ཚུད་ཡོད། ལུགས་འདིས་“བདག་”ནི་བློའི་ངོ་བོ་ཤེས་
རིག་གི་རང་བཞིན་ཅན་ཞིག་ཡིན་པས་བེམ་པོ་མིན་པ་དང་། ཡན་གར་བའི་
རྫས་ཡོད་དང་། ཆོ་ཤེས་མེད་པ་ཞིག་ཏུ་འདོད་ལ། ཐར་བ་ཐོབ་བྱེད་ཀྱི་ལམ་
གཙོ་བོ་“མཆོད་སྦྱིན་་་ཡིན་པར་སྨྲ། ཚངས་པ་ལྟ་བུས་མཆོད་སྦྱིན་ལ་བརྟེན་
ནས་ཐར་བ་ཐོབ་པར་འདོད་དོ། །
དེ་འདྲའི་ཐར་བ་དེ་ཡང་གནས་སྐབས་ངན་སོང་ལས་ཐར་བའི་ཐར་
བ་ཙམ་དུ་འདོད་ཀྱི། སྡུག་བསྔལ་ལས་གཏན་དུ་ཐར་བའི་ཐར་བར་མི་
འདོད་དེ། འདོད་ཆགས་ལ་སོགས་པའི་དྲི་མ་ནི་སེམས་ཀྱི་རང་བཞིན་ལ་
ཞུགས་པར་འདོད་པ་དང༌། ཤེས་བྱ་མཐའ་ཡས་པའི་ཕྱིར་ཐམས་ཅད་མཁྱེན་
པ་ཁས་མི་ལེན་པས། ལུགས་འདིས་སངས་རྒྱས་ཀྱི་གོ་འཕང་མི་འདོད་དོ། །
གོང་གི་ལྟ་བ་དེ་དག་ལ་བརྟེན་ནས་སངས་རྒྱས་བཅོམ་ལྡན་འདས་
ཀྱིས་ནི། སེམས་ཅན་ཐམས་ཅད་འཚང་རྒྱུ་རུང་བའི་གནས་ལུགས་སུ། འདོད་
ཆགས་ལ་སོགས་པའི་དྲི་མ་རྣམས་གློ་བུར་བ་ཡིན་པས། སེམས་ཀྱི་རང་
བཞིན་ལ་བསླད་མ་ཞུགས་པ་དང་། དེ་གཉེན་པོ་སྟོབས་ལྡན་གྱིས་སྤོང་ཐུབ་
པ་སོགས་གསུངས་སོ། ། །
དུས་ཕྱིས་གྲུབ་མཐའ་འདི་ཕྱོགས་མི་འདྲ་བ་གཉིས་སུ་འཕེལ་རྒྱས་སུ་
ཕྱིན་པ་ཡིན་ཏེ། གཅིག་ནི་མཆོད་སྦྱིན་གྱི་ཆོ་ག་སྤེལ་ཚུལ་དང་། གོ་རིམ་
- 1 96 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
སོགས་གཙོ་བོ་རྣམ་པའི་ཆ་ལ་ཞིབ་འཇུག་བྱེད་པ་ཡིན་ཞིང་། འདི་ལ་“སྔ་
མའི་དཔྱོད་པ་བ་”ཟེར། ཅིག་ཤོས་ནི། མཆོད་སྦྱིན་གྱི་རྣམ་པའི་ཆ་ལ་ཞིབ་
འཇུག་བྱེད་པར་སྤྲོ་བ་ཉམས་ནས། བྲམ་ཟེའི་ཆོས་ལུགས་དང་གྲུབ་མཐའ་
གཞན་དག་གི་མཚན་ཉིད་རིག་པའི་གཞུང་གི་གཏན་ཚིགས་ལ་ཕྲི་སྣོན་
བགྱིས་ཏེ། གཙོ་བོ་ནང་དོན་གྱི་ཆ་ལ་ཞིབ་འཇུག་བྱེད་པའི་སྲོལ་བྱུང་བར་
བཤད་ཆོག་ལ། འདིར་“ཕྱི་མའི་དཔྱོད་པ་བ་”ཞེས་ཟེར་རོ། །
5.གཅེར་བུ་བ།
གཅེར་བུ་བའི་གྲུབ་མཐའ་ནི་བྲམ་ཟེའི་ཆོས་ལུགས་ཀྱི་ལྡོག་ཕྱོགས་སུ་
གནས་པའི་གྲུབ་མཐའ་ཞིག་ཡིན་པ་དང༌། རྒྱལ་བ་དམ་པ་དང༌། དྲང་སྲོང་
མཆོད་འོས། ཁྱུ་མཆོག་སོགས་ལུགས་འདིར་སྟོན་པ་ཉེར་ལྔ་བྱུང་བར་བཤད་
མོད། དེ་དག་ཕལ་ཆེར་ནི་རྟོག་བཏགས་ཙམ་ལས་ལོ་རྒྱུས་སྟེང་དངོས་སུ་
བྱུང་མྱོང་བའི་མི་སྣ་ཞིག་མིན་པར་ངེས་ཤིང་། ལུགས་འདིའི་གསར་བཏོད་
མཁན་དངོས་ནི། སྐབས་དེའི་དགེ་སྦྱོང་བའི་བསམ་བློའི་རླབས་རྒྱུན་ཁྲོད་
བྱུང་བའི་མཁས་པ་མིང་གྲགས་ཅན་དྲུག་(ནང་བའི་སྡེ་སྣོད་རྣམས་སུ་མུ་
སྟེགས་སྟོན་པ་དྲུག་ཟེར)གི་ནང་ཚན་གཅེར་བུ་བ་གཉེན་གྱི་བུ་སྟེ་རྒྱལ་བ་
དམ་པ་ཞེས་པ་འདི་ཡིན། ཁོང་ནི་སྤྱི་ལོ་སྔོན་གྱི་དུས་རབས་དྲུག་པ་ནས་ལྔ་
པའི་བར་ལ་རྒྱལ་རིགས་སུ་སྐུ་འཁྲུངས་ཤིང་། སྟོན་པ་ཤཱཀྱ་ཐུབ་པ་དང་དུས་
མཉམ་པའི་མི་ཡིན། དགུང་ལོ་སུམ་ཅུའི་སྟེང་རབ་ཏུ་བྱུང་ཞིང་དཀའ་ཐུབ་
ལ་ཞུགས་པ་དང་། དགུང་ལོ་ཞེ་གཉིས་ཐོག་རྟོགས་པ་ཁོང་དུ་ཆུད་ནས་མ་
ག་དྷ་དང་མཉན་ཡོད་སོགས་སུ་རང་གི་ལྟ་བ་དྲིལ་བསྒྲགས་བྱས་པས་ཆོས་
ཀྱི་ཚོགས་པ་མང་དུ་ཚུགས་པར་བཤད། མཚམས་འདི་ནས་ལུགས་འདི་ཐོག་
མར་བྱུང་བར་བཤད་ཆོག་ལ། དགུང་ལོ་དོན་གཉིས་སྟེང་སྐུ་གཤེགས་སོ། ། །
- 197 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གཅེར་བུ་བའི་གྲུབ་མཐའ་འདི་ཉིད་བྲམ་ཟེའི་ཆོས་ལུགས་ཀྱི་ལྡོག་
ཕྱོགས་སུ་གནས་པ་ཡིན་ཕྱིར། “བདེན་པ་བདུན་”(བདེན་པ་དགུར་བརྩི་
སྲོལ་ཡང་ཡོད)དང་། “ཤེས་པ་ལྔ”སོགས་ལུགས་འདིའི་རིག་གཞུང་ནང་དུ་
བྲམ་ཟེ་རྣམས་ཀྱིས་བཏོན་པའི་“རིགས་རུས་ཀྱི་ལྟ་བ་་་དང་། “བྲམ་ཟེ་རྣམས་
ཚངས་པའི་ཞལ་ནས་བསྐྲུན་པར་་་འདོད་པ་སོགས་ལ་དགག་པ་བརྒྱབ་
ཡོད་མོད། འོན་ཀྱང་གཞུང་ལུགས་ཀྱི་བཤད་ཚུལ་འགའ་ཤས་བྲམ་ཟེའི་ཆོས་
ལུགས་ཀྱི་བཤད་ཚུལ་དང་ཉེ་བ་ཡིན་ཏེ། དཔེར་ན། ལས་འབྲས་དང་འཁོར་
བའི་རྣམ་གཞག རྣམ་ཤེས་དང་ཐར་བ་(བྱེ་བྲག་གི་སྒོ་ནས་མི་མཚུངས་)
སོགས་ལྟ་བུ་དང༌། དཀའ་ཐུབ་སྤྱོད་པ་དང་། སྲོག་མི་གཅོད་པའི་རྩ་དོན་ལ་
ལུགས་འདིས་ཧ་ཅང་བརྩི་འཇོག་བྱེད་དོ། །
ལུགས་འདིའི་ཐོག་མའི་དར་ཡུལ་ནི་གངྒཱའི་འབབ་ཡུལ་ཡིན་པ་དང་།
སྤྱི་ལོ་སྔོན་གྱི་དུས་རབས་གསུམ་པའི་རྗེས་སུ་ཏིག་ཀཱན་མཐོ་སྒང་གི་ཕྱོགས་
སུ་འཕེལ་རྒྱས་བྱུང་ལ། རྒྱ་གར་ལྷོ་ནུབ་ཕྱོགས་སུའང་དར་མྱོང་བར་བཤད།
དུས་རབས་དང་པོའི་སྐབས་སུ་གཅེར་བུ་བའི་གྲུབ་མཐའ་འདི་ཉིད་ལུགས་
མི་འདྲ་བ་གཉིས་སུ་གྱེས་པ་ཡིན་ཏེ། གཅིག་ལ་“ནམ་མཁའི་གོས་ཅན་”དང་
ཅིག་ཤོས་ལ་“གོས་དཀར་བ་”ཟེར་རོ། །
སྤྱིར་བཏང་ནམ་མཁའི་གོས་ཅན་ལ་གཅེར་བུ་བ་ཟེར་བས་གཅེར་བུ་
བའི་གྲུབ་མཐའི་མིང་ཡང་ནམ་མཁའི་གོས་ཅན་ལ་བརྟེན་ནས་བྱུང་བར་
སྣང་ལ། ལུགས་འདིས་ནམ་མཁའ་གོས་སུ་འདོད་པས་ལུས་གཅེར་བུར་
འདུག་དགོས་ཤིང་། རྒྱུ་ནོར་བཟུང་མི་ཆོག་པར་མ་ཟད། ཉིན་རེར་ཟས་
ཐེངས་གཅིག་མ་གཏོགས་བཟའ་མི་ཆོག་པ་དང་། བུད་མེད་རྣམས་སྐྱེས་པ་
བཞིན་ལམ་གྱི་གོམས་པ་མཐར་མི་ཕྱིན་པར་འདོད་ལ། ཕྱིས་སུ་ལུགས་འདིར་
- 198 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
ནང་གསེས་ཀྱི་དབྱེ་བ་མང་དུ་གྱེས་པར་བཤད་དོ། ། །
གོས་དཀར་བས་གོས་དཀར་པོ་གྱོན་པ་དང་ཉེར་མཁོའི་ཡོ་བྱད་འགའ་
བཟུང་ཆོག་ལ། ལམ་སྒོམ་པར་སྐྱེས་པ་དང་བུད་མེད་གཉིས་འདྲ་མཉམ་
ཡིན་པར་འདོད་པ་དང་། རྗེས་སུ་ལུགས་འདིར་ཡང་ནང་གསེས་ཀྱི་དབྱེ་
བ་མང་དུ་གྱེས་པར་བཤད། བོད་ཀྱི་གསང་སྔགས་རྙིང་མའི་གོས་དཀར་
ལྕང་ལོ་ཅན་རྣམས་ཀྱིས་ན་བཟའ་དཀར་པོ་གསོལ་བའི་ལུགས་དེ་ཡང་གྲུབ་
མཐའ་འདི་དང་འབྲེལ་བ་ཡོད་སྙམ་སྟེ་དཔྱད་པར་འཚལ།
དུས་རབས་བཅུ་གསུམ་པའི་རྗེས་སུ་གཅེར་བུ་བའི་གྲུབ་མཐའ་དར་
ཡོད་པའི་ས་ཁུལ་འགོར་དབྱི་སི་ལན་ཆོས་ལུགས་པའི་དམག་གིས་དྲག་པོའི་
དཔུང་འཇུག་བྱས་པར་བརྟེན། གཅེར་བུ་བའི་དགོན་སྡེ་དང་ཆོས་ལུགས་
ཀྱི་ཚོགས་པ་འགར་གནོད་སྐྱོན་ཚབས་ཆེན་ཐེབས་ཡོད་མོད། ཡིན་ནའང་
གཅེར་བུ་བའི་གྲུབ་མཐའི་ཤུགས་རྐྱེན་དེ་མེད་པར་གཏོང་མ་ཐུབ་ཅིང་།
དུས་རབས་བཅུ་བདུན་པ་ནས་བཟུང་གཅེར་བུ་བའི་གྲུབ་མཐའི་ནང་ཁུལ་
ནས་བཅོས་བསྒྱུར་བྱེད་པའི་མགོ་བརྩམས་ཤིང༌། བཅོས་བསྒྱུར་གྱི་ནང་དོན་
གཙོ་བོ་ནི། གནའ་ནས་བརྒྱུད་འོངས་པའི་སྲོལ་རྒྱུན་ངན་པའི་ཆོ་ག་དང་།
ཆོས་ལུགས་ནང་གི་བླུན་རྨོངས་ཀྱི་སྣང་ཚུལ་སོགས་ཡིན་ལ། གནའ་རབས་
ཀྱི་སྲོལ་རྒྱུན་བཟང་པོའི་སྟེང་མི་ཆོས་རིང་ལུགས་དང་བྱམས་པ་ཆེན་པོའི་
ལྟ་བ་སོགས་བསྣན་ནས་སྐབས་དེའི་སྤྱི་ཚོགས་ཀྱི་དགོས་མཁོ་དང་མཐུན་
པའི་ཆོས་ལུགས་ཀྱི་ལྟ་བ་གསར་པ་ཞིག་བཏོན་པ་རེད། དེ་བས་དེང་སྐབས་
ཡང་རྒྱ་གར་གྱི་སྤྱི་ཚོགས་སྟེང་གཅེར་བུ་བའི་ཤུགས་རྐྱེན་ཆེ་བར་མ་ཟད།
འཛམ་གླིང་གི་ས་ཁུལ་འགའ་ཞིག་ལའང་ཁྱབ་ཡོད་དེ། སིངྒ་ལ་དང་། ཨ་སྒྱུ་
ཧན། དབྱི་ལང་། དབྱིན་ཇི། ཨེ་སེ་ཨོ་ཕི་ཡ་ (JE , {REE:3E）སོགས་ལ་དར་ཡོད་
-
99 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
པ་དང༌། གཅེར་བུ་བའི་ཆོས་ཚོགས་ཀྱང་མང་དུ་བཙུགས་ཡོད། དཔེར་ན།
གཅེར་བུ་བའི་ན་གཞོན་ཚོས་ཚོགས་དང་། རྒྱ་གར་ཡོངས་ཀྱི་གཅེར་བུ་བའི་
ཆོས་ཚོགས་ འཛམ་གླིང་གི་གཅེར་བུ་བའི་ཚོགས་པ་སོགས་མང་དུ་ཡོད་དོ། །
གཅེར་བུ་བའི་ལྟ་བ་སྟོན་པའི་གཞུང་མང་དུ་ཡོད་ནའང་། དེ་དག་
ལས་བསྟན་པའི་ལྟ་བ་རྣམས་གནད་བསྡུས་ན། “བདེན་པ་བདུན་་དང་།
“ཤེས་པ་ལྔ་་་དང་། ཡན་ལག་བདུན་”སོགས་སུ་འདུ་བར་བཤད། བདེན་པ་
བདུན་ནི། སྲོག་དང༌། སྲོག་མ་ཡིན་པ། ཟག་པ། འཆིང་བ། སྡོམ་པ། འགོག་པ།
ཐར་བ་རྣམས་སོ༔ {(འདི་དག་ཡང་དག་པའམ་དོན་དམ་པར་གནས་པས་ན་
བདེན་པ་ཞེས་བརྗོད་སྐད།)
༡ སྲོག་ནི། བྱ་དངོས་ཁྲོད་གནས་པའི་བསམ་པ་དང་འདུ་ཤེས་ཤིག་ལ་
གོ་དགོས་ཤིང་། སྲོག་དང་། གང་ཟག་དང་། བདག་རྣམས་དོན་གཅིག་ལ།
དེའི་ངོ་བོ་རྟག་པ་དང་། རྣམ་གྲངས་མི་རྟག་པར་བཞེད་དོ། །
ས་ཆུ་མེ་རླུང་བཞི་དང་། ཤིང་དང༌། སྲིན་བུ། གྲོག་མ། བུང་བ། མི་
བཅོས་དགུ་ནི་སྲོག་ཅན་དུ་འདོད་དོ། །དབྱེ་ན་གཉིས་ཡོད་དེ། འཁོར་བའི་
སྲོག་དང་། ཐར་བའི་སྲོག་གོ །འཁོར་བའི་སྲོག་ལ་འགུལ་བའི་རང་བཞིན་
ཅན་གྱི་སྲོག་དང༌། མི་འགུལ་བའི་རང་བཞིན་ཅན་གྱི་སྲོག་གཉིས་ཡོད། མི་
འགུལ་བའི་རང་བཞིན་ཅན་གྱི་སྲོག་ནི་ས་ཆུ་སོགས་བྱ་དངོས་ཁྲོད་གནས་
པར་བཤད་པས་ལུགས་འདིས་ལྗོན་ཤིང་སོགས་སེམས་ལྡན་དུ་འདོད་
ལ། ལྗོན་ཤིང་ཆོས་ཅན། སེམས་ལྡན་ཡིན་ཏེ། མཐུན་པ་ལས་སྐྱེས་པའི་ཕྱིར།
དཔེར་ན། རྟ་རྟ་ལས་སྐྱེས་པ་བཞིན། དུས་ཚིགས་ངེས་ཅན་ལས་སྐྱེས་པའི་
ཕྱིར་ཏེ། རྟ་སོགས་དཔྱིད་དུས་དང༌། ཁྱི་སོགས་སྟོན་ཀ་སྐྱེས་པ་བཞིན་སོགས་
ཀྱི་རིགས་པས་སྒྲུབ་བྱེད་འགོད་དོ། །
- 20 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
འགུལ་བའི་རང་བཞིན་ཅན་གྱི་སྲོག་ནི་དབང་པོ་གཉིས་ཡན་ལྡན་
པའི་བྱ་དངོས་(ས་ཆུ་མེ་རླུང་ཤིང་བཅས་ལ་རེག་པའི་དབང་པོ་ཁོ་ན་ལྡན་
པ་དང་། སྲིན་བུ་དང་། བུང་བ་ལ་རེག་པ་དང་རོའི་དབང་པོ་སྟེ་དབང་པོ་
གཉིས་ལྡན་པ་དང་། གྲོག་མ་ལ་རེག་པ་དང་། རོ་དང༌། སྣའི་དབང་པོ་སྟེ་
དབང་པོ་གསུམ་ལྡན་པ་དང་། མི་དང་དུད་འགྲོ་དང༌། བྱ་སོགས་ལ་རེག་པ་
དང་། རོ་དང་། སྣ་དང༌། མིག་དང་། རྣ་བའི་དབང་པོ་སྟེ་དབང་པོ་ལྔ་ལྡན་
པར་བཤད་)ཁྲོད་གནས་པར་འདོད་དེ། སྲིན་བུ་དང་། གྲོག་མ་དང༌། བུང་བ་
དང་། མི་རྣམས་ལ་གནས་པར་བཤད་དོ། །
༢ སྲོག་མ་ཡིན་ནི། དངོས་པོ་ལ་ཡོད་པའི་ཆ་རྐྱེན་དང་རྣམ་པ་ལ་གོ་
དགོས་པར་འདོད་པ་དང་། དེ་ཡང་ཆོས་དང༌། ཆོས་མིན་དང་། བར་སྣང་
དང༌། དངོས་པོ་བཅས་ཁག་མི་འདྲ་བ་བཞི་ལ་བརྟེན་ནས་གྲུབ་པར་འདོད།
ཆོས་ནི་དངོས་པོའི་འགུལ་བསྐྱོད་ཀྱི་ཆ་ལ་ཉེ་བར་བཏོན་པའི་ཆ་རྐྱེན་ལ་གོ་
དགོས་ཏེ། དཔེར་ན། ཉ་རྐྱལ་བར་ངེས་པར་མཁོ་བའི་ཆ་རྐྱེན་ཆུ་ལྟ་བུའོ། །ཆོས་
མིན་ནི། གཙོ་བོ་དངོས་པོའི་ལྷིང་འཇགས་ཀྱི་ཆ་ལ་ཉེ་བར་བཏོན་པའི་ཆ་
རྐྱེན་ཏེ། དཔེར་ན། མི་སྡོང་རྩའི་བསིལ་འོག་ན་འདུག་པ་ལ། སྡོང་པོ་ནི་ཉེར་
མཁོའི་ཆ་རྐྱེན་ཡིན་པ་ལྟ་བུའོ། །ནམ་མཁས་ནི་གཟུགས་ཅན་གྱི་གོ་འབྱེད་
པ་དང༌། དངོས་པོ་ལ་རིགས་གཉིས་ཏེ། རྡུལ་ཕྲ་རབ་དང༌། རྡུལ་ཕྲ་རབ་ཀྱི་
འདུས་པ་གཉིས་ཡོད་པར་བཤད་དོ། །
ལུགས་འདིས་ནི་བཤད་མ་ཐག་པའི་ཆོས་དང་། ཆོས་མིན། ནམ་མཁའ་
དངོས་པོ། སྲོག་བཅས་ལྔ་ནི་དུས་དང་རྣམ་པ་ཀུན་ཏུ་བརྟན་པར་གནས་
པའི་དངོས་ཡོད་ཀྱི་ཕུང་པོ་ཞིག་ཏུ་འདོད་ལ། དེའི་སྟེང་དུས་ཚོད་(བྱེད་ནུས་
གཙོད་བོ་བྱ་དངོས་ཀྱི་གནས་པ་དང་། འགྱུར་བ། འགུལ་བསྐྱོད། རིང་ཐུང་
201 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
སོགས་གསལ་བཤད་བྱེད་པ་ཞིག་ལ་འདོད་)དང་དྲུག་ནི། འཇིག་རྟེན་གྱི་རྩ་
བའི་གྲུབ་ཆ་རུ་འདོད་པས། འདི་དག་ལ་བརྟེན་ནས་འཇིག་རྟེན་ཆགས་པར་
བཤད་དོ། །
༣ ཟག་པ་ནི། དགེ་བ་དང་མི་དགེ་བའི་ལས་ཀྱིས་ཟག་པར་བྱེད་པ་
ཞིག་སྟེ། ལུགས་འདིས་བྱ་སྤྱོད་(ལུས་ངག་ཡིད་གསུམ་ཐམས་ཅད་ལས་ལ་
བརྟེན་ནས་བྱུང་བ་དང་། ལས་ནི་ཤིན་ཏུ་ཕྲ་ཞིང་མཐོང་དཀའ་བའི་དངོས་
པོ་(ལས་ལ་དབྱེ་བ་མང་ཞིང་དེས་ཚེ་ཚད་དང༌། ཐུན་མིན་གྱི་གཤིས་ཀ
རིགས་རྒྱུད། རྒྱལ་ཁོངས་སོགས་ཐག་གཅོད་པར་བཤད་)ཞིག་ཏུ་འདོད་ལ།
དེ་འདྲའི་ལས་དེ་སྲོག་ལ་ཞུགས་པ་ན་ཟག་པར་འགྱུར་བར་བཤད། འདི་ནི་
ནང་བའི་སྡེ་སྣོད་དུ་བསྟན་པའི་རྟེན་འབྲེལ་ཡན་ལག་བཅུ་གཉིས་ཀྱི་ནང་
ཚན་འདུ་བྱེད་ཀྱི་རྟེན་འབྲེལ་དེ་རྣམ་ཤེས་ཀྱི་རྟེན་འབྲེལ་ལ་ཞུགས་པ་ན་
འཕེན་བྱེད་ཀྱི་ལས་སུ་འགྱུར་བར་བཤད་པ་དང་ཆ་འདྲའོ། །
༤ འཆིང་བ་ནི། སྲོག་ལ་ཞུགས་པའི་དགེ་བ་དང་མི་དགེ་བའི་ལས་
ཀྱིས་འཆིང་བ་ལ་བྱ་སྟེ། ལུགས་འདིས་འཁོར་བར་འཆིང་བྱེད་ཀྱི་རྒྱུ་གཙོ་བོ་
ནི། ལོག་ལྟ་དང་། འདོད་པ། རྒོད་པ་སོགས་ཡིན་པར་བཤད་དོ། །
༥ སྡོམ་པ་ནི། ཟག་པ་འགོག་བྱེད་དེ། གཙོ་བོ་ལུས་ངག་ཡིད་གསུམ་གྱི་
ལས་ངན་པ་འགོག་པར་བྱེད་པ་ཞིག་གོ །
༦ འགོག་པ་ནི། སྡོམ་པའི་སྟོབས་ཀྱིས་སྲོག་ལ་ཞུགས་པའི་མི་དགེ་བའི་
ལས་མཐའ་དག་སྤངས་པའི་བྲལ་བ་ཞིག་གོ །
༧ ཐར་བ་ནི། ལུས་གཅེར་བུ་དང་། ངག་མི་སྨྲ་བ་དང་། མེ་ལྔ་བསྟེན་
པ་སོགས་དཀའ་ཐུབ་ཀྱི་སྤྱོད་པ་ལ་བརྟེན་ནས་སྔར་བྱས་ཀྱི་ལས་ཐམས་
ཅད་སྤངས་ཤིང་། ལས་གསར་པ་མི་གསོག་ཅིང་། འཇིག་རྟེན་ཐམས་ཅད་ཀྱི་
- 202 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
སྟེང་ན་འདུག་པའི་གནས། འཇིག་རྟེན་འདུས་པ་ཞེས་བྱ་བ་གདུགས་དཀར་
པོ་གྱེན་ལ་བསླངས་པ་ལྟ་བུ། ཞོ་དང་པད་མའི་རྩ་བ་ལྟར་ཤིན་ཏུ་དཀར་བ།
ཚད་ལ་དཔག་ཚད་འབུམ་ཕྲག་ཞེ་ལྔ་ཡོད་པ། སྲོག་ཡོད་པས་དངོས་པོ་ཡིན་
ཞིང༌། འཁོར་བ་ལས་གྲོལ་བས་དངོས་པོ་མིན་པའང་ཡིན་པའི་གནས་དེ་ནི་
ཐར་བར་འདོད་དེ། རྒྱལ་བ་དམ་པས་“ཁ་བ་རྒྱ་སྤོས་མེ་ཏོག་མདོག །བ་ཞོ་
བ་མོ་མུ་ཏིག་མདོག །གདུགས་བཀན་བཟུང་བའི་དབྱིབས་འདྲ་བ། །ཐར་བ་
ཡིན་”ཞེས་གསུངས་པ་དང༌། ལུགས་འདིའི་ཐར་བ་ཐོབ་པ་ལ་ངེས་པར་ལུས་
གཙང་བོ་དང་། ངག་གཙང་བ། སེམས་གཙང་བ་བཅས་ལ་བརྟེན་དགོས་
པར་འདོད་ཅིང་། དེ་གསུམ་ནི་ལུགས་འདིའི་མཆོག་གསུམ་ཡིན་པར་བཤད་
ལ། ནང་པའི་མཆོག་གསུམ་དང་གོ་དོན་མི་འདྲ་བ་ཡིན་ནོ། །
གཅེར་བུ་བའི་ལུགས་ཀྱི་ངོས་འཛིན་སྨྲ་བའི་སྐོར་གྱི་ལྟ་བ་གཙོ་བོ་ནི་
“ཤེས་པ་ལྔའི་ནང་འདུ་ལ། ཤེས་པ་ལྔ་ནི་རྣམ་པའི་ངོས་འཛིན་ལྔ་ཡིན། དེ་
དག་ནི། དབང་ཤེས་དང༌། བསྟན་བཅོས་ལས་བྱུང་བའི་ཤེས་པ། མངོན་པར་
ཤེས་པ། གཞན་སེམས་རིག་པའི་ཤེསཔ། ཐམས་ཅད་རིག་པའི་ཤེས་པ་དང་
ལྔའོ། ། །
དབང་ཤེས་ནི། མིག་དབང་སོགས་ལ་བརྟེན་ནས་སྐྱེས་པའི་ཤེས་པ་
དང༌། བསྟན་བཅོས་ལས་བྱུང་བའི་ཤེས་པ་ནི། རྟགས་དང་བརྡ་ལ་བརྟེན་
ནས་སྐྱེས་པའི་ཤེས་པ་སྟེ། དཔེར་ན། བསྟན་བཅོས་དང་སྐྱེས་བུའི་ངག་གང་
རུང་གི་དོན་དང་ཚིག་ལ་བརྟེན་ནས་སྐྱེས་པའི་ཤེས་པ་ལྟ་བུ་དང༌། མངོན་
པར་ཤེས་པ་ནི། དུས་དང་ཡུལ་གྱིས་བསྐལ་བའི་བྱ་དངོས་རྣམས་ཐད་ཀར་
མཐོང་ཐུབ་པའི་ཤེས་པ་ལྟ་བུ། གཞན་སེམས་རིག་པའི་ཤེས་པ་ནི། གཞན་
གྱིབསམ་བློ་དང་འདུ་ཤེས་སོག་ས་ཐད་ཀར་རིག་ཐུབ་པའི་ཤེས་པ་ལྟ་བུ།
- 2tj3 ..



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཐམས་ཅད་རིག་པའི་ཤེས་པ་ནི། བྱ་དངོས་ཐམས་ཅད་དང་དེ་དག་གི་འགྱུར་
ལྡོག་རིག་པའི་ཤེས་པ་ལ་གོ་དགོས་ཀྱང་། ལུགས་འདིས་ཤེས་བྱ་མཐའ་ཡས་
པར་འདོད་པའི་རྒྱུ་མཚན་གྱིས་ཐམས་ཅད་མཁྱེན་པ་ཁས་མི་ལེན་པ་དང༌། སྟོན་
པ་ཤཱཀྱ་ཐུབ་པས་ཀྱང་སྐར་མའི་བསྟན་བཅོས་མ་བརྩམས་པ་དང༌། འཁོར་
བའི་ཐོག་མའི་མཐའ་མི་ཤེས་པར་འདོད། དེ་བས་ཐམས་ཅད་རིག་པའི་ཤེས་
པ་ནི་དཀའ་ཐུབ་མཐར་ཕྱིན་ཏེ་ཐར་བ་ཐོབ་པའི་གནས་སྐབས་སུ་ཐོབ་པའི་
དྲི་མ་དང་བྲལ་བའི་ཤེས་པ་ཞིག་ཡིན་པར་འདོད་ལ། ཤེས་པ་སྔ་མ་གཉིས་ནི་
རྟགས་དང་བརྡ་དང་དབང་པོ་ཅི་རིགས་བརྒྱུད་པ་ལས་སྐྱེས་དགོས་ཤིང་། ཕྱི་མ་
གསུམ་ནི་དེ་དག་བརྒྱུད་པ་ལ་མ་བརྟེན་པར་ཐད་ཀར་རང་ཡུལ་ལ་འཇུག་
ཐུབ་པར་བཤད་དོ། ། །
ཡན་ལག་བདུན་སྨྲ་བའི་ཐབས་ནི། གཅེར་བུ་བས་བཏོན་པའི་ཆོས་
དེ་ལ་བརྡར་ཤ་གཅོད་ཚུལ་དང་། ཞིབ་འགྲེལ་བྱེད་པའི་གཞུང་ལུགས་ཤིག་
སྟེ། གཅེར་བུ་བས་འདོད་པ་ལྟར་ན། ཆོས་གང་ཞིག་ཡིན་རུང་དེའི་ངོ་བོར་
བརྡར་ཤ་གཅོད་པ་དང་། ཞིབ་འགྲེལ་བྱེད་པར་ཡན་ལག་བདུན་ཡོད་པར་
བཤད། དེ་དག་ནི། །
༡ ཁ་ཅིག་གིས་(ལྟ་ཚུལ་གཅིག་གཞིར་བཟུང་ནས་བལྟས་ན་ཆོས་དེ་
ཡོད་ཟེར་ན། དེ་ལ་སྒྲུབ་པའི་ཐབས་སྤྱད་ནས་ཆོས་དེར་བརྡར་ཤ་བཅད་པ་
དང་ཞིབ་འགྲེལ་བྱས་པ་ཞིག་དང༌། །
༢ ཁ་ཅིག་གིས་(ལྟ་ཚུལ་གཅིག་གཞིར་བཟུང་བ་)ཆོས་དེ་མེད་ཟེར་ན།
དེ་ལ་དགག་པའི་ཐབས་སྤྱད་ནས་ཆོས་དེར་བརྡར་ཤ་བཅད་པ་དང་ཞིབ་
འགྲེལ་བྱས་པ་ཞིག་དང་།
༣ ཁ་ཅིག་གིས་ལྟ་ཚུལ་གཅིག་གིས་བལྟས་ན་ཆོས་དེ་ཡོད་པར་འདོད་
- 204 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག་
པ་དང་། ལྟ་ཚུལ་གཞན་ཞིག་གིས་བལྟས་ན་ཆོས་དེ་མེད་པར་འདོད་ན་ནི།
སྒྲུབ་པ་དང་དགག་པའི་ཐབས་སྤེལ་མར་སྤྱད་པ་ལ་བརྟེན་ནས། ཆོས་དེར་
བརྡར་ཤ་བཅད་པ་དང་ཞིབ་འགྲེལ་བྱས་པ་ཞིག
༤ ཁ་ཅིག་གིས་ཆོས་ཡོད་ཚད་བརྗོད་མི་ནུས་པར་འདོད་ན་ནི། ཆོས་
དེར་བརྡར་ཤ་གཅོད་པ་དང་ཞིབ་འགྲེལ་བྱེད་པར་དགག་སྒྲུབ་གང་རུང་གི་
ཐབས་ལ་མ་བརྟེན་པ་ཞིག
༥ ཁ་ཅིག་གིས་ཆོས་མཐའ་དག་ཡོད་པར་མ་ཟད། ད་དུང་ཆོས་མཐའ་
དག་བརྗོད་མི་ནུས་པ་ཡིན་ཟེར་ན། དེར་སྒྲུབ་པའི་ཐབས་ལ་བརྟེན་ནས་
ཆོས་དེར་བརྡར་ཤ་བཅད་པ་ཞིབ་འགྲེལ་བྱས་པར་མ་ཟད། དགག་སྒྲུབ་གང་
རུང་ལ་མ་བརྟེན་པའང་ཡིན་པར་བཤད།
༦ ཁ་ཅིག་གིས་ཆོས་ཐམས་ཅད་མེད་པར་མ་ཟད། ད་དུང་ཆོས་ཐམས་
ཅད་བརྗོད་མི་ནུས་པ་ཡིན་ཟེར་ན། ཆོས་དེ་ལ་བརྡར་ཤ་གཅོད་པ་དང་ཞིབ་
འགྲེལ་བྱེད་པར་དགག་པའི་ཐབས་སྤྱད་པ་ཡིན་ལ། དགག་སྒྲུབ་གང་རུང་གི་
ཐབས་ལ་མ་བརྟེན་པའང་ཡིན་ཟེར།།
༧ ཁ་ཅིག་གིས་ཆོས་མཐའ་དག་ཡོད་པ་དང་། ཡང་ན་མེད་པ་དང་
བརྗོད་མི་ནུས་པ་ཡིན་ཟེར་ན། དེར་དགག་སྒྲུབ་སྤེལ་མའི་ཐབས་ལ་བརྟེན་པ་
དང་། ཡང་ན་དགག་སྒྲུབ་ཀྱི་ཐབས་ལ་མ་བརྟེན་པའང་ཡིན་པར་འདོད་དོ། །
གོང་གསལ་གྱི་ཡན་ལག་དེ་དག་ནི། སྐབས་དེའི་བསམ་བློའི་རིགས་
དང་ཐད་ཀར་འབྲེལ་བ་ཡོད་པ་དང་། ལྷག་པར་གཅེར་བུ་བ་བྱུང་བའི་
སྐབས་དེར་རྒྱ་གར་གྱི་རིགས་བཞིའི་གྲལ་རིམ་ནང་ཁུལ་དུ་འགལ་བ་ཛ་དྲག་
གནས་པ་དང་། དགེ་སྦྱོང་བའི་བསམ་བློའི་རླབས་རྒྱུན་ཁྲོད་ཀྱི་གྲུབ་མཐའ་
ཁག་གིས་རྒྱལ་རིགས་དང་རྗེའི་རིགས་གཉིས་རྟེན་གཞི་བྱས་ནས་བྲམ་ཟེའི་
- 205



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཆོས་ལུགས་ཀྱིས་འདོད་པའི་ཚངས་པ་ནི་ནམ་ཡང་མི་འགྱུར་བ་དང་། དེས་
བདེན་པ་ཁོ་ན་སྟོན་པ་སོགས་ཀྱི་ལྟ་བར་དགག་པ་བརྒྱབ་ཡོད་ཅིང་། ཡན་
ལག་འདི་དག་ཀྱང་དེའི་སྐོར་གྱི་རིགས་པ་ཡིན་ནོ། །
གཅེར་བུ་བའི་སྡོམ་པ་གཙོ་གྲས་སྐོར། གཅེར་བུ་པའི་སྡོམ་པ་ཕལ་ཆེར་
ནི། ཁོ་ཚོས་འདོད་པའི་མཆོག་གསུམ་གྱི་ནང་ཚན་“སྤྱོད་པ་གཙང་བ་་ཞེས་
པའི་ཕྱོགས་ཀྱི་སྡོམ་པ་ཡིན་ལ། གཙོ་བོའི་དབང་དུ་བྱས་ན་ལྔ་ཡོད་དེ། སྲོག་
མི་གཅོད་དང་རྫུན་མི་ཤོད་པ། རྐུ་མི་བྱེད་པ། འཁྲིག་པ་མི་སྤྱོད་པ། བརྣབ་
སེམས་མི་སྐྱེ་བ་བཅས་ཡིན་ནོ། །
སྲོག་མི་གཅོད་པ་ནི། ལུགས་འདིས་ཐོག་མཐའ་བར་གསུམ་དུ་ཧ་ཅང་
མཐོང་ཆེན་བྱེད་པའི་སྡོམ་པ་ཞིག་ཡིན་ལ། དེའི་ནང་སྲོག་ཆགས་ཕྲ་མོའི་
སྐོར་ཡོད་པ་མ་ཟད། ད་དུང་སྐྱེ་དངོས་(སྐྱེ་དངོས་འགའ་ཞིག་སྲོག་ཅན་དུ་
བཞེད་)ཀྱི་རིགས་འགའ་ཞིག་ཀྱང་ཡོད་པ་དང་། སྲོག་ཅན་མཐའ་དག་ལ་
འཛེམ་དགོས་པར་འདོད་པས། ལུགས་འདིའི་འགྲོ་འཆག་ཉལ་འདུག་གི་
སྤྱོད་ལམ་ཐམས་ཅད་ཧ་ཅང་གུ་དོག་ཡིན། དཔེར་ན། ཕྱི་རོལ་ཏུ་འགྲོ་དུས་ཁ་
ཐུམ་རྒྱག་པ་(ཁའི་ནང་འབུ་ཕྲ་ཞུགས་ང་་འགོག་པ་)དང་། ཆུ་འཐུང་དུས་ཆུ་
ཚགས་འཛིན་པ། ས་ཕྱོགས་དུས་བྱ་སྤུ་ལ་སོགས་པ་་འཇམ་པོའི་རིགས་ཀྱིས་
ཕུགས་པ། འགྲོ་འོང་བྱེད་དུས་ས་སྟེང་གི་སྲིན་བུ་ཕྲ་མོར་འཛེམ་དགོས་པ་
སོགས་ཡོད་ལ། གྱོན་གོས་ཐད་ལའང་སྤྱིར་ལུག་བལ་དང་བ་གླང་གི་རྩིད་པ་
སོགས་ཀྱི་རྒྱུ་ཆ་ལས་གྲུབ་པའི་གོས་གྱོན་ཞིང་། པགས་རིགས་མི་གྱོན་པ་ཡིན་
མོད། ཡིན་ནའང་གཞན་གྱིས་བསད་པའམ་རང་བཞིན་གྱིས་ཤི་བའི་སྲོག་
ཆགས་ཀྱི་པགས་རིགས་གྱོན་ཆོག་པ་ཡིན་ནོ། །
གཅེར་བུ་བའི་གྲུབ་མཐའ་འདི་ཉིད་བྲམ་ཟེའི་ཆོས་ལུགས་ཀྱི་ལྡོག་
- 20G -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
ཕྱོགས་སུ་གནས་པ་ཞིག་ཡིན་པས། བྲམ་ཟེ་རྣམས་ཀྱིས་སྲོག་གཅོད་ཀྱི་ལས་
བརྟེན་ནས་མཆོད་སྦྱིན་བྱེད་པའི་རྩ་དོན་ལ་ཐད་ཀར་དགག་པ་བརྒྱབ་མ་
ཟད། སྲོག་གཅོད་པ་ནི་མི་དགེ་བའི་ལས་ཡིན་པ་དང་། མཆོད་སྦྱིན་ནི་སྲོག་
གཅོད་པའི་མི་དགེ་བའི་ལས་ཀྱི་རྒྱུ་གཙོ་བོ་ཡིན་པ་སོགས་བཤད་ཡོད། རྫུན་
མི་ཤོད་པ་དང་རྐུ་མི་བྱེད་པ་གཉིས་ནི་རྒྱ་གར་དུ་དར་ཁྱབ་ཆེ་བའི་གྲུབ་
མཐའ་ཐུན་མོང་གི་བསྲུང་བྱ་ཞིག་སྟེ། དཔེར་ན། བྲམ་ཟེའི་ཆོས་ལུགས་དང་། སངས་
རྒྱས་ཆོས་ལུགས་ནང་དུའང་དེ་གཉིས་བསྲུང་བྱ་གཙོ་བོ་རུ་བརྩིས་ཡོད་པ་ལྟ་
བུའོ། །
འཁྲིག་པ་མི་སྤྱོད་པ་ནི། གཅེར་བུ་བའི་ལུགས་ཀྱི་རབ་བྱུང་བའི་བསྲུང་
བྱ་གཙོ་བོ་ཞིག་ཡིན་ལ། དེ་ནི་རྒྱལ་བ་དམ་པས་རྗེས་སུ་བསྣན་པའི་སྡོམ་པ་
ཞིག་ཡིན། ལུགས་འདིའི་རབ་བྱུང་བ་རྣམས་ཀྱིས་དེ་ཆོས་ཀྱི་ནང་དོན་གལ་
ཆེན་ཞིག་ཏུ་བརྩིས་ནས་ནན་ཏན་སྒོས་བརྩི་སྲུང་བྱེད་དོ། །
བརྣབ་སེམས་མི་སྐྱེ་བའི་སྡོམ་པ་ནི། གྲུབ་མཐའ་འདི་བྱུང་བ་དང་དུས་
མཉམ་དུ་བཏོན་པའི་བསྲུང་བྱ་ཞིག་ཡིན་ལ། གནའ་རབས་རྒྱ་གར་གྱི་ཐོན་
སྐྱེད་ནུས་ཤུགས་ཀྱི་ཆུ་ཚད་མཐོར་འདེགས་སུ་སོང་བ་དང་བསྟུན་(ལྷག་པར་
ཚོང་ལས་དཔལ་འབྱོར་འཕེལ་རྒྱས་བྱུང་རྗེས་)གཅེར་བུ་བའི་རྗེས་འཇུག་
སློབ་མ་རྣམས་ཀྱི་ནང་དུ་ལྟ་བ་མི་མཐུན་པ་བྱུང་ཞིང་། ནམ་མཁའི་གོས་
ཅན་པས། རང་ཉིད་ཀྱི་ཆེད་དངོས་པོ་གཅིག་ཀྱང་བཟུང་མི་ཆོག་པར་མ་
ཟད། ཐ་ན་གྱོན་གོས་ཀྱང་གྱོན་མི་ཆོག་པར་ལུས་གཅེར་བུར་འདུག་དགོས་
པར་བཤད། གོས་དཀར་བས་འདོད་རྔམ་དང་བྲལ་བའི་སྒོ་ནས་ཉེར་མཁོའི་
ཡོ་བྱད་འགའ་བཟུང་ཆོག་པར་འདོད་ལ། གཅེར་བུ་བའི་རྗེས་ཀྱི་འཕེལ་རྒྱས་
ཁྱོད་ཚོང་གཉེར་མཁན་མང་དུ་བྱུང་བར་གྲགས་སོ། །
- 207 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
གཅེར་བུ་བའི་ལུགས་ཀྱི་སྡོམ་པ་དེ་དག་གིས་ནི། གནའ་རབས་རྒྱ་
གར་གྱི་སྤྱི་ཚོགས་ལ་ཤུགས་རྐྱེན་ཟབ་མོ་བཟོས་ཡོད་པ་མ་ཟད། དེང་སྐབས་
ཀྱང་རྒྱ་གར་གྱི་མི་ཆོས་ལྟ་བའི་གྲུབ་ཆ་གཙོ་བོ་རུ་གྱུར་ཡོད། དེ་བས་ཉེ་
རབས་ཀྱང་མིང་གྲགས་ཅན་གྱི་བསམ་བློ་བ་དང་ཆབ་སྲིད་པ་གང་མང་
གིས་མཐོང་ཆེན་བྱས་ཡོད་དེ། དཔེར་ན། གནྡྷེ་རྒྱལ་པོས་རྒྱ་གར་གྱི་མི་རིགས་
བཅིངས་འགྲོལ་གྱི་ལས་འགུལ་སྤེལ་སྐབས་དྲག་སྤྱོད་ཀྱི་ལས་ལས་ལྡོག་པ་སྟེ།
ལུགས་འདིའི་སྲོག་མི་གཅོད་པའི་བསམ་བློ་སོགས་བསྡུ་ལེན་བྱས་ཡོད་དོ། །
གོང་གསལ་གྱི་གྲུབ་མཐའ་ཁག་དེ་དག་གིས་ནི་སངས་རྒྱས་ཆོས་
ལུགས་ཀྱི་བྱུང་འཕེལ་ལ་དངོས་བརྒྱུད་ཅི་རིགས་ཀྱིས་ཤུགས་རྐྱེན་བཟོས་
ཡོད་པ་ནི་གདོན་མི་ཟ་ཞིང༌། ལྷག་པར་དུ་གཅེར་བུ་བའི་གྲུབ་མཐའི་གཞུང་
གི་རྩ་གནད་འགའ་ཤས་སངས་རྒྱས་ཆོས་ལུགས་ཀྱི་གཞུང་དོན་དང་མཐུན་
ས་མང་བས་འདིར་བྲིས་པ་ལགས།
དཔྱད་རྩོམ་འདི་ནི་1995ལོའི་《ཀྲུང་གོའི་བོད་རིག་པ་》དུས་དེབ་གསུམ་པའི་སྟེང་བཀོད།
-- 20& -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
གསུམ་པ། གཏན་ཚིགས་རིག་པའི་འཕེལ་རྒྱས་
སྐོར་རགས་ཙམ་གླེང་བ།
གཅིག གཏན་ཚིགས་རིག་པའི་ཐོག་མའི་འབྱུང་ཁུངས།
ཤེས་རིག་གང་ཞིག་ཡིན་རུང་མིའི་རིགས་ཀྱི་ངལ་རྩོལ་དང་འཚོ་བའི་
འཕོ་འགྱུར་ནང་གསར་དུ་བྱུང་བ་དང་འཕེལ་རྒྱས་སུ་འགྲོ་བ་ནང་བཞིན།
གཏན་ཚིགས་རིག་པ་འདི་ཉིད་ཀྱང་འགྲོ་བ་མིའི་རིགས་ཀྱི་བསམ་གཞིགས་
འཕེལ་རྒྱས་སུ་ཕྱིན་པའི་གོ་རིམ་ཁྲོད་དུ་ཕྱི་རོལ་ཡུལ་གྱི་བྱ་དངོས་མཐའ་
དག་གི་སྡོད་ལུགས་དངོས་ལ་འགྲེལ་བཤད་ཆ་ཚང་ཐུབ་པ་ནས་གསར་དུ་
བྱུང་བ་ཞིག་རེད་ལ། གདོད་མའི་སྤྱི་ཚོགས་ཐོག་བྱུང་བའི་རྣམ་དཔྱོད་ཅན་
གྱི་མཁས་པ་དུ་མའི་ཤེས་རབ་ཀྱི་འོ་མཚོ་བསྲུབས་པ་ལས་བྱུང་བའི་རིགས་
པའི་ཉིང་བཅུད་ཅིག་ཀྱང་རེད།
གྲུབ་མཐའ་དང་སྲོལ་རྒྱུན་རིང་ལུགས་ཀྱི་ཕྱོགས་འཛིན་འགས། དྲང་
སྲོང་ག་གེ་མོའི་རྫུ་འཕྲུལ་དང་སངས་རྒྱས་ཀྱི་མངོན་ཤེས་ཀྱིས་གསར་བཏོད་
བྱས་པར་བརྗོད་དེ། མི་སྒེར་གྱི་ལག་རྗེས་ལྟ་བུར་བརྩིས་ནས་ཆོས་ལུགས་
ཀྱི་གྲོས་སུ་བསྡུ་གང་ཐུབ་བྱེད་མོད་འཐད་པར་མ་མཐོང་སྟེ། རྒྱུ་མཚན་ནི་
སྣོད་བཅུད་ཆགས་པའི་གོ་རིམ་དང་དེའི་ཆོས་ཉིད་ལྟར་སའི་གོ་ལའི་སྐམ་
ས་ཆེན་པོ་དང་རིམ་གྱིས་ཚེ་སྲོག་ལྡན་པའི་འགྲོ་བ་བྱུང་ཞིང་། ཁོ་ཚོས་རང་
བྱུང་ཁམས་ཆེན་པོ་འདིའི་རྣམ་པ་དང་འགུལ་བསྐྱོད་བྱེད་ལས་བཅས་ལ་
- 209



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཚུལ་དང་མཐུན་པའི་འགྲེལ་བཤད་དང༌། བེད་སྤྱོད་བྱེད་པར་བསམ་བློ་རྣལ་
མ་ཞིག་མ་འཁོར་བས་ཟས་སུ་ཤིང་ཏོག་དང་། མ་རྨོས་པའི་ལོ་ཏོག་སོགས་
ཟ་བ། གོས་སུ་ཤིང་ལོ་གྱོན་པ་དང༌། སྤྱི་སྒེར་གྱི་འདུ་ཤེས་མེད་པའི་ཡ་ཐོག་
སྤྱི་ཚོགས་ཀྱི་དུས་རབས་ཤིག་བྱུང་བར་ཚད་ཐུབ་ཀྱི་ལོ་རྒྱུས་དུ་མར་བཤད་
ཡོད་ལ། དེ་ནི་དངོས་ཡོད་ཀྱི་ལྟ་ཚུལ་དང་མཐུན་པ་ཞིག་ཀྱང་རེད། དེ་ནས་
སྐབས་དེའི་འཚོ་བའི་ཁྲོད་ཀྱི་མིའི་རིགས་དང་། ཁོར་ཡུག་བར་འབྲེལ་འདྲིས་
ཡུ་ན་རིང་བྱས་པའི་ཉམས་མྱོང་མང་དུ་བསགས་པ་ལས། རང་གི་ངལ་རྩོལ་
གྱི་ནུས་ཤུགས་ལ་བརྟེན་ནས། ཕྱི་རོལ་ཡུལ་གྱི་བྱ་དངོས་རྣམས་མིའི་རིགས་
ཀྱི་འཚོ་བའི་ཆ་རྐྱེན་དུ་ལེགས་བཅོས་བྱེད་པའི་བསམ་གཞིགས་ཐོག་མ་ཐོབ་
སྟེ། དཔེར་ན། ནགས་ཚལ་རླུང་གིས་གཡོས་པ་དང་རྡོ་དང་རྡོ་གཙུབས་པ་
ལས་མེ་བྱུང་བ་དེས། རྩི་ཤིང་སོགས་སྦྱར་དུ་བཅུག་སྟེ། རི་དྭགས་བསད་པའི་
ཤ་རློན་བསྲེགས་ནས་ཟ་བ་དང་པགས་པ་གྱོན་པ། རྡོ་བའི་སྟ་རེ་དང་། གྲིའི་
མཚོན་ཆ་སོགས་བཟོ་ཤེས་པ་ལྟ་བུ་རེད། ལོ་རྒྱུས་རྣམས་སུ་འདི་ལ་རྡོ་ཆས་
དུས་རབས་སུ་བཤད་ཡོད་པ་དང་། སྐབས་འདི་ནས་བཟུང་ཕྱོགས་འདུས་
རང་བཞིན་གྱི་རིག་པའི་གཞུང་ལུགས་ཀྱི་རྟེན་གཞི་ཡོད་པའི་གཏན་ཚིགས་
རིག་པའི་མྱུ་གུ་ནི་འབུས་མེད་ཀྱང༌། གནས་ཚུལ་དངོས་ལ་ཡང་དག་པར་
དཔྱོད་པའི་རིགས་པའི་ཕྱོགས་ཙམ་ཡོད་ཕྱིར་གཏན་ཚིགས་རིག་པའི་ས་
བོན་ཙམ་ཡོད་པར་ཁས་བླངས་ཀྱང་ཆོག་གོ །
དེ་ནས་རྡོ་ཆས་དུས་རབས་ཀྱི་འཚོ་བ་ཡུན་རིང་མྱངས་པ་ལས། མིའི་
རིགས་ཀྱི་ཤེས་རིག་ཇེ་ཞིབ་ནས་ཇེ་ཟབ་ཏུ་གྱུར་པ་དང༌། རྒྱུ་ནོར་གསོག་
འཇོག་དང་། ས་ཞིང་རྨོ་བ། འཚོ་བ་བདག་གཉེར་སོགས་བྱེད་པའི་སྤྱི་
སྒེར་གྱི་འདུ་ཤེས་བྱུང༌། དེ་ལས་དབེན་པར་འདོད་ཆུང་ཆོག་ཤེས་བསྟེན་ཏེ་
- 210 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
གཅིག་པུར་བསྡད་པ་ན་ལུས་སེམས་ཤིན་ཏུ་དབེན་པའི་ཆོས་ཉིད་ཀྱི་མཐུ་
ལས་ཞི་གནས་ཐོབ་སྟེ། མངོན་ཤེས་དང་རྫུ་འཕྲུལ་ཡོད་པ་མང་དུ་བྱུང་ཞིང་། དེ་
ལ་དྲང་སྲོང་ཞེས་པའི་ཐ་སྙད་ཆགས། དེ་ནས་བློ་གྲོས་ཅན་འགས་རང་གི་
ཤེས་རབ་ཁྱད་པར་ཅན་གྱི་མཐུ་ལ་བརྟེན་ནས། ཆོས་ཀུན་གྱི་སྡོད་ལུགས་
དངོས་ལ་རིགས་པ་ཡང་དག་གིས་ཕྱིན་ཅི་མ་ལོག་པར་འགྲེལ་བཤད་ཐུབ་
པ་རྣམས་ལ་རྟོག་གེ་བ་ཞེས་པའི་ཐ་སྙད་ཆགས་སོ། །
དྲང་སྲོང་དང་རྟོག་གེ་བ་སོགས་སྤྱི་ཚོགས་ཐོག་ཤེས་རིག་ཚད་མཐོན་
པོར་སོན་པའི་བློ་དང་ལྡན་པ་རྣམས་ཀྱིས་འཇིག་རྟེན་ཐོག་གི་ཤེས་བྱ་ཕྲ་
རགས་གང་ཡིན་ཀྱང་དེའི་གནས་ལུགས་ཕྱིན་ཅི་མ་ལོག་པ་ནི། མངོན་
སུམ་དང་རྗེས་སུ་དཔག་པའི་ཚད་མ་གང་རུང་གིས་ཐག་གཅོད་ནུས་པར་
དགོངས་ཏེ། མཐོང་བ་མངོན་གྱུར་རམ་དབང་ཤེས་ཀྱི་སྤྱོད་ཡུལ་དུ་གྱུར་པའི་
ཆོས་སྟེ། གཟུགས། སྒྲ། དྲི། རོ། རེག་བྱ། ས། ཆུ། མེ། རླུང་སོགས་མངོན་སུམ་
ཚད་མས་དངོས་སུ་རྟོགས་ནུས་པས་དེའི་དངོས་གཞལ་དང་། རྡུལ་ཕྲ་བ་
དང་། ནམ་མཁའ། སྐྱེ་བ་སྔ་ཕྱི། ལས་འབྲས་སོགས་གསང་བ་ལྐོག་གྱུར་གྱི་ཆོས་
རྣམས་དབང་ཤེས་ལ་དངོས་སུ་སྣང་ནས་ཐག་གཅོད་མི་ནུས་ཀྱང་། རྟོགས་
དང་རྒྱུ་མཚན་ཡང་དག་བཀོད་པ་ལས་རྗེས་སུ་དཔོག་ནུས་ཕྱིར་རྗེས་དཔག་
གི་ཚད་མའི་གཞལ་བྱར་མཐོང་། སྐབས་འདི་ནས་བཟུང་འཇིག་རྟེན་དུ་ཚད་
མའི་རྣམ་གཞག་གི་འོད་སྣང་གསར་དུ་འཕྲོས་པ་ཡིན་ལ། ཚད་ལྡན་ལོ་རྒྱུས་
དང་གནའ་རབས་ཕྱི་ནང་གི་གྲུབ་མཐའི་གཞུང་ལས་འབྱུང་བ་བཞིན་ཚེ་ལོ་
དཔག་མེད་ཀྱི་དུས་སུ་བྱུང་ཞེས་པའང་ཕལ་ཆེར་སྤྱི་ལོ་སྔོན་གྱི་དུས་རབས་
དགུ་བ་ཡས་མས་དུས་ཡིན་པར་མངོན་ནོ། །དེ་ནས་དུས་ཡུན་རིང་མོ་ཞིག་
འདས་པ་ན་རིག་བྱེད་ཀྱི་གཞུང་ལ་ཧ་ཅང་མཁས་པའི་དྲང་སྲོང་སེར་སྐྱ་
- 213 -



བོད་རིག་པའི་གནད་གཞི་ཞིང་འཇུག་སྦས་དོན་གསལ་བྱེད།
ཞེས་བྱ་བ་ཞིག་བྱོན་ཏེ། ཁོང་གིས་སྔར་གྱི་རྟོག་གེ་བ་རྣམས་ཀྱི་བློ་གྲོས་ཀྱི་
མཐུ་ལས་རྙེད་པའི་གཏན་ཚིགས་ཀུན་ཕྱོགས་བསྡུས་དང་འཕྲི་སྣོན་མཛད་
དེ། ཚད་མ་གསུམ་དང་འབྲེལ་བ་བདུན་སོགས་སྟོན་པའི་གཏན་ཚིགས་ཀྱི་
རྣམ་གཞག་སྟོན་པའི་གཞུང་ལུགས་ཤིག་གསར་དུ་བརྩམས། འདི་ནི་གཏན་
ཚིགས་རྐྱང་བའི་རྣམ་གཞག་སྟོན་པའི་གཞུང་གི་ཐོག་མ་ཡིན་ལ། འདིའི་རྗེས་
འབྲངས་པ་རྣམས་ལ་གྲངས་ཅན་པའམ་སེར་སྐྱ་བ་ཞེས་བྱ་ཞིང་། རིག་པའི་
གཞུང་ལུགས་ཀྱི་རྒྱབ་རྟེན་ཡོད་པའི་གྲུབ་མཐའི་ཐོག་མའང་འདི་ཡིན་ནོ། །
དེས་ན་ཚད་མ་རིག་པའི་ཐོག་མའི་འབྱུང་རྩ་ནི། ཀུན་མཁྱེན་འཇིག་
མེད་དབང་པོས་རྟོག་གེའི་གཞུང་ནི་བསྲེག་བཅད་བརྡར་བའི་གསེར་བཞིན་
དུ་སློབ་དཔོན་ཤེས་རབ་གོ་ཆས་བཤད་པ་ལྟར་ཚེ་ལོ་དཔག་མེད་དུས་བྱུང་
བར་མངོན་ནོ། །ཞེས་གསུངས་པ་ལྟར། སྤྱི་ལོའི་སྔོན་གྱི་ལོ་དགུ་བརྒྱ་ཡས་མས་
མཚམས་སུ་རྟོག་གེ་བ་རྣམས་ཀྱིས་ཆོས་ཀྱི་གཤིས་ལུགས་དངོས་ལ་གཏན་
ཚིགས་ཀྱི་ལམ་ནས་དབྱེ་ཞིབ་བྱས་པ་ལས་བྱུང་བའི་རིགས་པའི་དྭངས་མ་
ཞིག་ཡིན་པར་ལོ་རྒྱུས་ཀྱི་འགྲོས་དང་མཐུན་པའི་སྤྱི་ཚོགས་ཀྱི་འཕེལ་རིམ་
ལས་བདེན་དཔང་བྱེད་ཐུབ་བོ། ། །
གཉིས། གཏན་ཚིགས་རིག་པའི་ངོ་བོ།
གཏན་ཚིགས་རིག་པ་ཞེས་པ་ནི། ཆོས་རྣམས་ཀྱི་སྡོད་ལུགས་དངོས་
རྟགས་སམ་རྒྱུ་མཚན་ཡང་དག་གི་ལམ་ནས་ཕྱིན་ཅི་མ་ལོག་པར་ཤེས་པའི་
རིག་པ་ལ་གོ་དགོས་ཤིང་། རྒྱུ་མཚན་རིག་པ། གཏན་ཚིགས་རིག་པ་རྣམས་
- 212 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
དོན་གཅིག་མིང་གི་རྣམ་གྲངས་སོ། །ཡང་དབྱིན་ཇིའི་སྐད་དུ་ལོ་གྱི་ཁ་(logic)
དང༌། རྒྱ་སྐད་དུ་དབྱིན་མིན་ལྷོ་(1814#)ལོ་ཅུས་ཞོ་ (g )ཟེར་ཞིང་གོ་
དོན་བཤད་མ་ཐག་པ་དང་གནད་གཅིག་གོ ། །
དེས་ན་རང་གི་གཞལ་བྱ་ལྟར་གྲུབ་དགོས་པ་ནི། ཕྱི་ནང་གི་གཏན་
ཚིགས་སྨྲ་བ་སྤྱིའི་ཐུན་མོང་གི་ཁས་ལེན་ཡིན་ལ། ཕྱོགས་གླང་ཡབ་སྲས་
དང་དེའི་རྗེས་འབྲངས་མཁས་པ་རྣམས་ཀྱིས་རང་གི་གཞལ་བྱ་ལ་མི་བ་སླུ་
བ་དང་གསར་རྟོགས་ཀྱི་ཁྱད་ཆོས་གཉིས་ལྡན་དགོས་པར་འདོད་དེ། རྣམ་
འགྲེལ་ལས། ཚད་མ་བསླུ་མེད་ཅན་ཤེས་པ། །མ་ཤེས་དོན་གྱི་གསལ་བྱེད་
ཀྱང་། །ཞེས་པ་ལྟར། གསར་དུ་མི་བསླུ་བའི་རིག་པ། ཚད་མའི་མཚན་ཉིད་
དུ་བཤད། །
མཚན་ཉིད་ཀྱི་ཟུར་དུ་གསར་དུ་ཞེས་སྨྲོས་པ་ནི། ཞིབ་ཅིང་ཕྲ་བའི་
ལུང་རིགས་དཔེ་གསུམ་གྱི་བྱེད་པ་ལ་བརྟེན་ནས། རང་གི་གཞལ་བྱའི་དོན་
གསར་དུ་རྟོགས་པའི་བློའི་སྐད་ཅིག་མ་དང་པོ་ཉིད་ཚད་མ་ཡིན་ཞེས་པའི་
དོན་ཡིན་ཞིང་། སྐད་ཅིག་གཉིས་པ་ནས་རྟོགས་ཟིན་རྟོགས་པའི་བློ་སྟེ་
བཅད་ཤེས་སུ་གྱུར་ཕྱིར་ཚད་མར་མི་འདོད་དེ། གཏན་ཚིགས་ཐིགས་པ་
ལས། དང་པོ་ཡུལ་ཐུན་མོང་མ་ཡིན་པ་མཐོང་བ་ཁོ་ན་ཚད་མ་ཡིན་ལ་ཞེས་
དང་། སློབ་དཔོན་ཆོས་མཆོག་གི་འཐད་ལྡན་ཆུང་བ་ལས། མངོན་སུམ་
དང་རྗེས་སུ་དཔག་པའི་ཚད་མ་སྐད་ཅིག་མ་དང་པོ་ཉིད་ནི་ཚད་མ་ཡིན་
ལ། དེ་དག་གི་རྒྱུན་དུ་གྱུར་པའི་གྲུབ་པ་དང་བདེ་བ་ཐ་མི་དད་པ་ཕྱི་མ་
རྣམས་ནི་ཚད་མ་ཡིན་པ་སྤངས་པའོ་ཞེས་གསུངས་པ་ལྟར། ཀུན་མཁྱེན་ཡེ་
ཤེས་མིན་པའི་ཤེས་པ་གཞན་དག་གིས། རང་གི་གཞལ་བྱའི་དོན་གསར་དུ་
རྟོགས་པའི་བློའི་སྐད་ཅིག་མ་དང་པོ་ཁོ་ན་ལས། དེའི་རྒྱུན་དུ་གྱུར་པའི་ཤེས་
- 213



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
པ་ཕྱི་མ་རྣམས་ཚད་མར་མི་འདོད་དོ། །ཡང་མཚན་ཉིད་ཀྱི་ཟུར་དུ་མི་བསླུ་
བ་ཞེས་སྨོས་པ་ནི། ཚད་མས་རང་གི་གཞལ་བྱ་གཞལ་བ་ལྟར་དོན་དུའང་
གྲུབ་དགོས་པས་ན་མི་བསླུ་བ་ཞེས་གསུངས་པ་རེད། དཔེར་ན། སྒྲ་མི་རྟག་
པ་མཐོང་བའི་བློར་མཚོན་ན། དུས་དང་པོར་བྱས་པ་ཡིན་པའི་ཕྱིར་ཞེས་པ་
ལྟ་བུའི་རྟགས་དང་རྒྱུ་མཚན་མཐོང་ཞིང༌། རྟགས་བྱས་པ་དང་ཆོས་ཅན་
སྒྲ་གཉིས་ཀྱི་འབྲེལ་བ་དྲན་པའི་དྲན་ཤེས་ལས། བསྒྲུབ་བྱ་སྒྲ་མི་རྟག་པ་སྟེ།
སྒྲའི་རང་བཞིན་སྐད་ཅིག་ཙམ་ལའང་མི་སྡོད་ཅིང་མི་རྟག་པའི་ཚུལ་ངེས་
པར་འགྱུར་ཞིང༌། དེས་ཇི་ལྟར་གཞལ་བ་ལྟར་གྱི་དོན་དེ། མི་རྟག་པའི་ཚུལ་
སྒྲའི་སྟེང་དུའང་གནས་པས་ན། རང་གི་གཞལ་བྱ་ལ་མི་བསླུ་བ་ཞེས་པའི་
དོན་གྲུབ་པ་་ཡིན་ནོ། །
གཞན་ཡང་གངས་རི་སྔོན་པོར་སྣང་བའི་དབང་ཤེས་ནི། ཡུལ་གྱི་
བསྐལ་པའི་དབང་གིས་གངས་རི་སྔོན་པོར་སྣང་བ་ཡིན་གྱི། དོན་ལ་གངས་
རིའི་ཁ་དོག་དཀར་པོ་ཡིན་པས། རང་གི་གཞལ་བྱ་གཞལ་བ་ལྟར་མ་གྲུབ་
པའི་རིག་པ་སྟེ་བསླུ་བའི་ཤེས་པ་ཡིན་ཞིང་རྟོག་མེད་ལོག་ཤེས་ཀྱང་ཡིན།
འདིས་ཟླ་གཅིག་ཟླ་གཉིས་སུ་སྣང་བའི་དབང་ཤེས་སོགས་ཀྱང་བསླུ་བའི་
ཤེས་པ་ཡིན་པར་རིག་པར་བྱ་ཞིང་། མངོན་རྗེས་གང་ཡིན་ཀྱང་གསར་དུ་མི་
བསླུ་བའི་མཚན་ཉིད་ཅན་དུ་ཤེས་པར་བྱའོ། །
སྤྱིར་ཚད་མ་ལ་ངོ་བོའི་སྒོ་ནས་གཉིས་ཡོད་དེ། རྣམ་འགྲེལ་ལས།
གཞལ་བྱ་གཉིས་ཕྱིར་ཚད་མ་གཉིས་ཞེས་གསུངས་པ་ལྟར། སྤྱིར་ཤེས་བྱ་ལ་
མངོན་ལྐོག་གཉིས་ཡོད་པའི་དབང་གིས། དེ་ཚུལ་བཞིན་རྟོགས་བྱེད་ཀྱི་
བློ་ལའང་མངོན་སུམ་དང་རྗེས་དཔག་གི་ཚད་མ་(གཏན་ཚིགས་རིག་པ་)
གཉིས་སུ་འདོད་པ་ཡིན། རྟོག་པ་དང་བྲལ་ཞིང་གསར་དུ་མི་བསླུ་བའི་རིག་
- 214 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
པ། མངོན་སུམ་ཚད་མའི་མཚན་ཉིད་དུ་བཤད། མཚན་ཉིད་ཀྱི་ཟུར་དུ་རྟོག་
པ་དང་བྲལ་ཞེས་པའི་བྲལ་བྱའི་རྟོག་པ་ནི། རྣམ་འགྲེལ་ལས། མི་དང་རིགས་
སོགས་སྦྱོར་བ་ཡི། །རྟོག་པ་དང་བྲལ་མངོན་སུམ་མོ། །ཞེས་གསུངས་པ་ལྟར།
སྒྲ་དོན་འཛིན་པའི་རྟོག་པ་ལ་བྱ་དགོས་ཏེ། དཔེར་ན། གནམ་གྲུ་དངོས་
སུ་མ་མཐོང་ཡང་གནམ་གྲུའི་མིང་བརྡ་ཙམ་ཐོས་པ་ལས། གནས་གྲུའི་
རྣམ་པ་འཛིན་པའི་ཀུན་རྟོག་ནི་སྒྲ་སྤྱི་ཙམ་གྱི་སྒོ་ནས་འཛིན་པའི་རྟོག་
པ་དང༌། སྔར་གནམ་གྲུ་དངོས་སུ་མཐོང་མྱོང་ཞིང་། ཕྱིས་གནམ་གྲུ་མེད་
པའི་ས་ཕྱོགས་སུའང་གནམ་གྲུའི་རྣམ་པ་རྟོག་ངོར་ཤར་ཞིང་འཛིན་པའི་
ཀུན་རྟོག་ནི་དོན་སྤྱི་ཙམ་གྱི་སྒོ་ནས་འཛིན་པའི་རྟོག་པ་སྟེ། རྟོག་པ་འདི་
གཉིས་དང་བཅས་ན་རང་ཡུལ་རང་མཚན་གྱི་རྣམ་པ་དངོས་སུ་སྣང་མི་
ནུས་ལ། བྲལ་ན་ལག་མཐིལ་གྱི་རི་མོར་བལྟ་བ་བཞིན་རང་ཡུལ་རང་མཚན་
གྱི་རྣམ་པ་རྗེན་ཆར་དུ་སྣང་ཐུབ། མདོར་ན། རྟོགས་བྱ་རྟོགས་བྱེད་བར་ཆོས་
གཞན་གྱི་མ་ཆོད་ཚེ་རྟོག་བྲལ་གྱི་དོན་ཚང་བ་ཡིན། དཔེར་ན། སྔོན་པོ་དང་
སྔོ་འཛིན་དབང་མངོན་བར་ཆོས་གཞན་གྱིས་མ་ཆོད་པས་རྟོག་བྲལ་ཡིན་
ཞིང་། སྔོ་འཛིན་དབང་མངོན་ལ། སྔོན་པོའི་རྣམ་པ་གསལ་བར་ཤར་སྟོབས་
ཀྱིས་སྔོན་པོ་ངེས་པའི་བློའི་སྐད་ཅིག་མ་དང་པོ་སྐྱེ་ཞིང་། འདི་ནི་མངོན་
སུམ་བཞིའི་དང་པོ་དབང་པོའི་མངོན་སུམ་གྱི་ཚད་མ་ཡིན་ལ། སྐད་ཅིག་
གཉིས་པ་ནས་རྟོགས་ཟིན་རྟོགས་པའི་རིག་པ་སྟེ། སྔོན་པོ་ངེས་པའི་བཅད་
ཤེས་ཡིན་ནོ། ། །
ཚད་མའི་ནང་ཚན་རྗེས་དཔག་ཚད་མ་ནི། མངོན་སུམ་ཚད་མ་བཞིན་
རང་གི་གཞལ་བྱའི་རྣམ་པ་གསལ་བར་མི་སྣང་ཡང་། རྟགས་དང་རྒྱུ་མཚན་
ཡང་དག་ཅིག་མཐོང་བ་ལས་ངེས་དགོས་པ་ཡིན། དཔེར་ན། ལའི་རྒྱབ་ཀྱི་
- 215 -



བོད་རིག་པའི་གནད་ག་ཞི་ཞིབ་འཇུག་སྦས་དོན་གསལ་བྱེད།
མེའི་རྣམ་པ་དངོས་སུ་མི་མཐོང་ཡང༌། དུ་བ་མཐོང་བའི་རྟགས་དང་རྒྱུ་
མཚན་གྱིས། མེ་ཡོད་པ་རྗེས་སུ་དཔོག་ནུས་པ་ལྟ་བུ་རེད། འདི་འདྲའི་རྗེས་
དང་ག་རྒྱུད་ལྡན་གྱི་གང་ཟག་གིས་དངོས་མེད་རྟོག་བཏགས་ཀྱི་མེའམ་མེའི་
དོན་སྤྱི་ཉིད་མེ་དངོས་ཡིན་སྙམ་དུ་བཟུང་ཞིང་། རྟོག་བཏགས་ཀྱི་མེ་ཉིད་
མཚན་གཞིར་བཟུང་སྟེ། མེའི་རང་བཞིན་དང་བྱེད་ལས་ཐག་གཅོད་པར་
བྱེད་པས། དོན་སྤྱི་དོན་དུ་འཁྲུལ་བའི་རིག་པར་འདོད་དེ། རྣམ་འགྲེལ་ལས།
“་འཁྲུལ་བ་ཡིན་ཡང་ཚད་མ་ཉིད་”ཅེས་གསུངས། འོན་ཀྱང་། མེའི་དོན་སྤྱི་
ཉིད་མེ་དངོས་ལ་འཁྲུལ་བ་ཙམ་ཡིན་གྱི་གཞལ་བྱའི་གཙོ་གནད་མེ་ཡོད་
མེད་ལ་འཁྲུལ་བ་མིན་པའི་ཁྱད་ཤེས་དགོས་སོ། །
གསུམ། གཏན་ཚིགས་རིག་པའི་གལ་ཆེ་བའི་རང་བཞིན།
གཏན་ཚིགས་རིག་པ་ནི། གོང་དུ་བཤད་ཟིན་པ་ལྟར་ཆོས་རྣམས་ཀྱི་
གནས་ལུགས་ཕྱིན་ཅི་མ་ལོག་པ་རྒྱུ་མཚན་ཡང་དག་གིས་གཏན་ལ་འབེབས་
བྱེད་ཀྱི་རིག་གཞུང་ཡིན་པས་ རིག་གནས་གཞན་རྣམས་ཀྱི་རྩ་བའི་སྲོག་ཏུ་
གྱུར་ཡོད། སྒྲ་སྙན་སོགས་རིག་གནས་ཆེ་ཆུང་བཅུ་དང་། ཚན་རིག་ལོ་རྒྱུས་
ཀྱི་གཞུང་གང་ཡིན་རུང་། རྒྱུ་མཚན་ཡང་དག་གིས་གཏན་ཕབ་མཛད་པ་
ཡིན་ཕྱིར་གཏན་ཚིགས་རིག་པ་དང་ཁ་འབྲལ་ཐབས་མེད་ལ། ལྷག་པར་ང་
ཚོས་དངོས་སུ་མཐོང་མྱོང་བའི་བོད་རང་གི་མཁས་པས་མཛད་པའི་བསྟན་
བཅོས་ལ་བལྟས་ན། ཚིག་ཉུང་ཞིང་དོན་འདྲིལ་ལ་གོ་བདེ་བ། བཟློས་སྐྱོན་
དང་བྲལ་ཞིང་བརྗོད་དོན་གསལ་ལ་འགལ་བ་མེད་པ་བཅས་ཀྱི་ཐུན་མིན་
ཁྱད་ཆོས་མངོན་ཡོད། དེ་ནི་རིགས་པའི་ཟབ་གནད་མཁྱེན་པའི་རྟགས་
- 216 -



ས་བཅད་གཉིས་པ༌། གཞུང་དོན་བྱུང་འཕེལ་ཞིབ་འཇུག་
ཤིག་རེད་དེ། ས་པཎ། བུ་སྟོན་ཐམས་ཅད་མཁྱེན་པ། རྗེ་ཡབ་སྲས་སོགས་ཀྱི་
བཀའ་འབུམ་ལྟ་བུར་ཞིབ་ཏུ་གཟིགས་ན་ཧ་ཅང་གསལ། རྒྱུ་མཚན་དེས་ན།
བསྟན་བཅོས་གང་ཞིག་ཡིན་རུང་དེའི་བརྗོད་དོན་ཕྱིན་ཅི་མ་ལོག་པ་ནི་དྲི་
མ་མེད་པའི་ལུང་རིགས་དཔེ་གསུམ་གྱིས་གཏན་ལ་དབབ་དགོས་པས། དོན་
གྱི་བྲོ་བ་འབྱིན་བྱེད་ནི་བ་ཏན་ཚིགས་རིག་པ་ཉག་ཅིག་ཡིན་ལ། དོན་དེ་ཉིད་
ཚིག་སྦྱོར་ཕུན་སུམ་ཚོགས་པའི་ལམ་ནས་རྩོམ་པ་ནི། སྙན་ངག་ལ་རག་ལས་
ཕྱིར། སྙན་ངག་ནི་ཚིག་གི་བྲོ་བ་འབྱིན་བྱེད་དང༌། དེ་འདྲའི་ཚིག་སྦྱོར་དང་
རིགས་ལམ་གྱི་བྱེད་པ་ལ་བརྟེན་ནས་བསྟན་བཅོས་ཀྱི་གོ་དོན་བདེ་ལེགས་
སུ་རྟོགས་པ་ན། གཞུང་ལུགས་གདམས་པར་ཤར་བ་ཡིན་པས། འདི་གསུམ་
ལ་རྗེ་བདག་ཉིད་ཆེན་པོས་ས་སྟེང་གི་རིན་ཆེན་རྣམ་གསུམ་ཞེས་བརྗོད། །
གཏན་ཚིགས་རིག་པའི་གཞུང་ལ་ངལ་བ་མ་བསྟེན་པ་ཞིག་ཡིན་ཕྱིན།
ཁོས་ཟབ་ཅིང་རྒྱ་ཆེ་བའི་གཞུང་ལུགས་ཀྱི་དོན་དཔྱིས་ཕྱིན་པ་ཞིག་མི་གོ་
བར་མ་ཟད། ད་དུང་དེ་དག་གིས་མཛད་པའི་བསྟན་བཅོས་ལ་རིགས་པས་
བརྒལ་ཞིང་བརྟག་ཚེ། བྱེ་མའི་ཆངས་བུ་ལྟར་རང་ཞིག་ཏུ་འགྱུར་འགྲོ་སྟེ།
རྒྱལ་མཆོག་ལྔ་པས། རིགས་པས་བརྡར་ཤ་མ་བཅད་གཞུང་དོན་ལ། །ཚིག་
སྤྱིའི་གོ་བ་ལམ་ཙམ་ཡོད་གྱུར་ཀྱང་། །ཞིབ་ཏུ་བརྟག་ན་བྱེ་མའི་ཆངས་བུ་
ལྟར། །འགྱུར་ཕྱིར་རིགས་པའི་གསང་གནད་ཞིབ་ཏུ་སློབས། །ཞེས་དང༌།
རྗེ་དོན་ཡོད་མཁས་གྲུབ་ཀྱིས་རིགས་ལམ་ལ་མ་སྦྱངས་པའི་འཇིག་རྟེན་པ་
རྣམས་ཀྱི་ཡོན་ཏན་དེ་ཅི་ཙམ་བཟང་ཡང་སོབ་སོབ་ཞིག་ཡོང་ཞེས་སོགས་
རྒྱ་བོད་ཀྱི་མཁས་གྲུབ་ཚད་ཐུབ་དུ་མས་ཉམས་མྱོང་ཚད་མ་ལས་བྱུང་བའི་
གསུང་གི་བདུད་རྩི་དེ་དག་མན་ངག་གི་མཐིལ་དུ་བཟུང་སྟེ། གཏན་ཚིགས་
རིགས་པའི་ཟབ་གནད་ཀུན་སྦྱངས་པ་མཐར་ཕྱིན་བྱས་ན་ད་གཟོད་ཆེ་
-217 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད། །
གསལ་མྱུར་ཟབ་ཀྱི་ཤེས་རབ་རླབས་ཆེན་བསྐྱེད་ཐུབ་བོ། །
འགའ་ཤས་ཀྱིས་བོད་ཀྱི་གཏན་ཚིགས་རིག་པ་ནི་དངོས་གཙོའི་ལྟ་
བའི་གཞུང་ལས་རྒྱབ་འགལ་དུ་རྩིས་ཏེ་ཆོས་ལུགས་ཀྱི་ལྟ་བ་བརྒྱུད་བསྒྲག་
བྱེད་པའི་ལག་ཆ་ལྟ་བུར་སྣང་གིན་ཡོད་མོད་དེ་ནི་ནོར་འཁྲུལ་ཁོ་ན་ཡིན་
ཏེ། གཏན་ཚིགས་རིག་པ་ནི། བྱ་དངོས་ཀུན་གྱི་གཤིས་ལུགས་དངོས་གཏན་
ལ་འབེབས་བྱེད་ཀྱི་ཐབས་དང་ཤེས་རབ་སྟོན་བྱེད་ཅིག་ཡིན་པས། གང་ལ་
བདེན་དོན་ཡོད་པའི་ཐབས་ཤེས་ཡིན་ན། དེ་ནི་གཏན་ཚིགས་དངོས་ཡིན།
དཔེར་ན། ཡེ་ཤེའུ་ཆོས་ལུགས་དང་། དབང་ཕྱུག་པ་སོགས་ཀྱིས་སྣོད་བཅུད་
ཀྱི་འཇིག་རྟེན་མཐའ་དག་ལྷས་བྱས་པར་རིགས་པས་སྒྲུབ་བྱེད་མང་དུ་
བཀོད་པ་ལ། བོད་ཀྱི་གཏན་ཚིགས་རིག་པས། ལྷས་བྱས་པ་མིན་པར་རྒྱུ་རྐྱེན་
རྟེན་འབྲེལ་ཚོགས་པ་ལས་བྱུང་བའི་རིགས་པས་སྒྲུབ་བྱེད་མང་དུ་བཀོད་
ཡོད། གལ་སྲིད་ལྟ་བ་འདི་ལས་བདེན་པ་ཞིག་རྙེད་ཚེ་དེ་ནི་གཏན་ཚིགས་
ཡང་དག་ཡིན། དེའི་ཕྱིར་གཏན་ཚིགས་རིག་པ་ནི་འགལ་ཟླའི་གོ་རིམ་ཁྲོད་
བདེན་དོན་འཚོལ་ཞིབ་བྱས་པ་ལས་བྱུང་བའི་རིག་གནས་ཤིག་ཡིན་པ་ལས།
གྲུབ་མཐའ་ག་གེ་མོ་དང་མཁས་པ་ག་གེ་མོའི་སྒེར་ཆོས་ཤིག་མ་ཡིན་ནོ། །
དེ་བས་གཏན་ཚིགས་རིག་པའི་རྩ་བའི་གོ་དོན་འགྲེལ་ཐབས་མི་འདྲ་
བའི་དབང་གིས། མར་ཁེ་སིའི་རིང་ལུགས་ཀྱི་མཚན་ཉིད་རིག་པ་དང་། སངས་
རྒྱས་ཆོས་ལུགས་ཀྱི་མཚན་ཉིད་རིག་པ། བོད་ཀྱི་མཚན་ཉིད་རིག་པ་སོགས་
གྲུབ་མཐའ་མི་འདྲ་བ་མང་དུ་བྱུང་ཡང༌། དོན་ལ་གཅིག་གྲོགས་གཅིག་ཏུ་
སོང་འདུག་སྟེ། ཅིག་ཤོས་ཀྱི་ཁས་ལེན་མི་མཐུན་པ་དེ། ཅིག་ཤོས་ཀྱི་བསམ་
གཞིགས་ཀྱི་ནུས་པ་བསྐྱེད་པའི་རྐྱེན་དུ་གྱུར་པ་མཚན་ཉིད་རིག་པའི་གཞུང་
དག་ལ་ཞིབ་ཏུ་བལྟས་ན་གསལ། སངས་རྒྱས་པའི་མཚན་ཉིད་རིག་པ་སྟེ་
- 218 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
གཏན་ཚིགས་རིག་པ་ནི་ཕྱི་རོལ་ཡུལ་གྱི་ཆོས་རྣམས་ཀྱི་སྡོད་ལུགས་དངོས་
ལ་རྒྱུ་མཚན་ཡང་དག་གིས་དབྱེ་ཞིབ་བྱས་པ་བརྒྱུད། ནང་སེམས་ཀྱི་ཆོས་
ཉིད་ལ་དབྱེ་ཞིབ་བྱེད་རྒྱུ་དེ་ཡིན་པས། གཏན་ཚིགས་རིག་པ་གཞན་ལས་
ཞིབ་འཇུག་གི་ཁྱབ་ཁོངས་རྒྱ་ཆེའོ། ། །
བོད་རང་གི་གཏན་ཚིགས་རིག་པ་ལ་མཚོན་ན། སངས་རྒྱས་པའི་
གཏན་ཚིགས་རིག་པ་རྨང་གཞི་བྱས་པ་ལས་འཕེལ་རྒྱས་བྱུང་བའི་གོ་རིམ་
གོསར་པ་ཞིག་རེད། འདི་ནི་ནང་སེམས་ཀྱི་གནས་ལུགས་གཏན་ལ་འབེབས་
བྱེད་ཀྱི་ཐབས་ཤེས་བླ་ན་མེད་པ་ཞིག་ཡིན་པར་མ་ཟད། དངོས་ཐོག་བདེན་
འཚོལ་གྱི་ཚན་རིག་གི་ལྟ་ཚུལ་དང་ཡང་ཧ་ཅང་མཐུན་ཏེ། ཨིན་ཁེ་སིས།
རང་བྱུང་རྩོད་སྒྲུབ་རིག་པ་ཞེས་པའི་གཞུང་དུ། སངས་རྒྱས་ཆོས་ལུགས་པ་
དག་དོན་སྤྱི་རྟོགས་པའི་རིགས་ལམ་གྱི་གོ་རྟོགས་ཚད་མཐོན་པོ་ཞིག་ལ་
སླེབས་འདུག་ཅེས་དང་། ཚན་རིག་གི་ཕ་རྒན་ཨེ་ཡིན་སི་ཐན་གྱིས་སངས་
རྒྱས་ཆོས་ལུགས་པས་འདོད་པའི་འཁྲུལ་མེད་ཀྱི་བློ་མངོན་སུམ་དང་ངེས་
ཤེས་སྐྱེད་པའི་རྣམ་འབྱེད་ཀྱི་ཤེས་རབ་དེ། ཡང་དག་པའི་ཚན་རིག་མཐའ་
དག་སྐྱེད་པའི་རྩ་བའི་ནུས་ཤུགས་ཤིག་རེད་ཅེས་སོགས་གདེངས་འཇོག་བླ་
མེད་གནང་ཡོད་དོ། །
མདོར་ན། བསམ་པའི་དཔལ་ཡོན་དང་དངོས་པོའི་དཔལ་ཡོན་
སོགས་འཇིག་རྟེན་ཐོག་གི་ཡོན་ཏན་མཐའ་དག་གཙོ་བོ་ཤེས་རབ་དང་
བསམ་གཞིགས་ཀྱི་ནུས་པ་འཕེལ་རྒྱས་སུ་ཕྱིན་པའི་གོ་རིམ་ཁྲོད་བྱུང་བ་ཡིན་
ལ། གཏན་ཚིགས་རིག་པ་ནི་ཤེས་རབ་ཀྱི་ཉིང་བཅུད་དང་། བསམ་གཞིགས་
ཀྱི་མ་མ་ཡིན་པ་བཤད་མ་ཐག་པས་གྲུབ་ཕྱིར་དེ་ནི་ཐོག་མཐའ་བར་གསུམ་
དུ་གལ་ཆེ་བ་ཡིན་ནོ། །
219



བོད་རིག་ང་འི་གནད་གཞི་ཞིབ་འཇུག་སྦས་དོན་གསལ་བྱེད།
བཞི། གཏན་ཚིགས་རིག་པའི་གཞུང་གི་བརྗོད་བྱ།
དེ་ཡང་གཏན་ཚིགས་རིག་པའི་བརྗོད་བྱ་དང་གཏན་ཚིགས་རིག་
པའི་གཞུང་གི་བརྗོད་བྱ་གཉིས་མི་འདྲ་སྟེ། སྔ་མའི་བརྗོད་བྱ་ནི་འདུས་བྱས་
དང་འདུས་མ་བྱས་ཀྱིས་བསྡུས་པའི་ཤེས་བྱའི་རིགས་ཐམས་ཅད་ཡིན་པས་
རྒྱ་ཆེ་ཞིང་། བསྡུ་ན། མངོན་གྱུར་དང་ལྐོག་གྱུར་གཉིས་སུ་འདུ་བ་ཡིན། ཕྱི་
མ་ནི་གྲུབ་མཐའ་སོ་སོའི་བརྒལ་བརྟག་གི་རིགས་པའི་འགྲོས་མི་གཅིག་པའི་
དབང་གིས་གཞུང་གི་བརྗོད་བྱའི་རྣམ་པའང་མི་འདྲ་སྟེ། དཔེར་ན། ཕྱི་རོལ་
རྟོག་གེ་བའི་གཞུང་དང་། ནང་པའི་པཎྜི་ཏའི་གཞུང་གི་བརྗོད་བྱའི་རྣམ་པ་
མི་འདྲ་བ་ལྟ་བུ་ཡིན་ནོ། ། །
དང་པོའི་བརྗོད་བྱའི་གཙོ་བོ་ནི། ཚད་མ། གཞལ་བྱ། ཐེ་ཚོམ། དགེ་
བ། དཔེ། གྲུབ་པའི་མཐའ། ཡན་ལག རྟོག་གེ། གཏན་ལ་དབབ་པ། རྩོད་
པ། སུན་འབྱིན། གཏན་ཚིགས། ཚིག་འདོར། གཏན་ཚིགས་ལྟར་སྣང༌།
ལྷག་ཆོད། ཚར་གཅོད་པའི་གནས་ཏེ། མདོར་ན་རྟོག་གེའི་ཚིག་དོན་བཅུ་
དྲུག་ཏུ་གྲགས་པ་འདིའི་ནང་འདུ་བར་བཤད། གཉིས་པ་ཕྱོགས་གླང་ཡབ་
སྲས་དང་དེའི་རྗེས་འབྲངས་མཁས་པས་མཛད་པའི་གཏན་ཚིགས་རིག་
པའི་གཞུང་གི་བརྗོད་བྱ་ནི། 《རིགས་སྒོ་》“ལས་མངོན་སུམ་དང་ནི་རྗེས་
སུ་དཔག །ལྟར་སྣང་བཅས་པ་བདག་རིག་ཕྱིར། །སྒྲུབ་པ་དང་ནི་སུན་
འབྱིན་ངག །ལྟར་སྣང་བཅས་པ་གཞན་རྟོགས་ཕྱིར། །"ཞེས་གསུངས་པ་
ལྟར་རང་ཉིད་ཀྱིས་ཇི་ལྟར་གཏན་ལ་ཕབ་པ་བཞིན། དོན་ལ་གནས་མི་
- 220 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
གནས་ནི་གཏན་ལ་འབེབས་བྱེད་ཀྱི་བློ་ཡང་དག་དུ་སོང་མ་སོང་ལ་རག་
ལས་ཤིང༌། དེ་ཡང་ལྐོག་གྱུར་ངེས་བྱེད་ཀྱི་བློ་སྐྱོན་མེད་རྗེས་དཔག་དང་།
མངོན་གྱུར་ངེས་བྱེད་ཀྱི་བློ་སྐྱོན་མེད་མངོན་སུམ་ཚད་མ་དང་། བློ་གཞན་
གྱི་རྗེས་སུ་འབྲངས་ན་བསླུ་བར་འགྱུར་བས། ལམ་གྱི་གོལ་ས་གཅོད་པའི་ཡན་
ལག་ཏུ་མངོན་རྗེས་ལྟར་སྣང་གཉིས་ཏེ། རང་ཉིད་ཀྱིས་གཞལ་བྱའི་དོན་ཕྱིན་
ཅི་མ་ལོག་པར་རྟོགས་པར་བྱེད་པའི་ཐབས་བཞི་དང་། མཐའ་གཅིག་འཛིན་
གྱི་ལོག་རྟོག་གི་དཔལ་གཞོམ་ཕྱིར་སྒྲུབ་ངག་ཡང་དག་དང་། དེ་གཉིས་ཀྱི་གོལ་
ས་གཅོད་ཕྱིར་སུན་འབྱིན་ལྟར་སྣང་དང་སྒྲུབ་ངག་ལྟར་སྣང་གཉིས་ཏེ། རང་
གིས་ངེས་ནས་གཞན་ལ་རྟོགས་པ་བསྐྱེད་པའི་ཐབས་བཞི་བཅས། རྟོག་
གེའི་ཚིགས་དོན་བརྒྱད་པོ་འདི་ནི། རྒྱ་གར་པཎྜི་ཏས་མཛད་པའི་ཚད་མའི་
གཞུང་བོད་དུ་འགྱུར་བ་ལ་མཚོན་ན། བསྟན་འགྱུར་ཁྲོད་བཞུགས་པའི་པོད་
ཉི་ཤུ་ལྷག་ཡོད་པ་དེ་དང་། བོད་རང་གི་མཁས་པས་བརྩམས་པའི་ཚད་
མའི་གཞུང་བགྲངས་ལས་འདས་པ་ཞིག་འདུག་པ་འདི་དག་གི་བརྗོད་
བྱ་ཡིན་ནོ། །འདི་དག་ནི་གནས་ལུགས་དཔྱོད་ཐབས་མི་འདྲ་བའི་དབང་
གིས་ཚིག་ཟིན་ལ་བརྗོད་བྱའི་རྣམ་གྲངས་མི་འདྲ་བ་འགའ་རེ་ཐོན་པ་མ་
གཏོགས། ཕྱི་ནང་གི་གཏན་ཚིགས་རིག་པའི་གཞུང་གང་ཡིན་ཀྱང་། མངོན་
རྗེས་གཉིས་ནི་ཐུན་མོང་གི་བརྗོད་བྱ་ཡིན་ནོ། །
ལ། མདོ་ལས་བསྟན་པའི་གཏན་ཚིགས།
སྟོན་པས་ཆོས་ཀྱི་ཕུང་པོ་ཇི་རྙེད་ཅིག་བཀའ་སྩལ་ནའང་གཏན་ཚིགས་
- 221 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
རིག་པ་ལོགས་སུ་གསུངས་མེད་མོད། མདོ་འགའ་ཞིག་ཏུ་གཏན་ཚིགས་
རིག་པའི་སྐོར་ཐོར་བུའི་ཚུལ་དུ་བསྟན་འདུག་པ་ནི། ཆོས་མངོན་པའི་མདོ་
ལས། མིག་གི་རྣམ་པར་ཤེས་པས་སྔོན་པོ་ཤེས་ཀྱི་སྔོན་པོའོ་སྙམ་དུ་ནི་མ་
ཡིན་ནོ་ཞེས་དང་། མིག་དང་གཟུགས་ལ་བརྟེན་ནས་མིག་གི་རྣམ་པར་ཤེས་
པ་སྐྱེའོ་ཞེས་སོགས་ཀྱིས་དབང་པོའི་མངོན་སུམ་རྐྱེན་གསུམ་དང་བཅས་པ་
གསུངས་ཤིང་། ཆོས་བཅུ་པའི་མདོ་ལས། དུ་བ་ལས་ནི་མེ་ཤེས་དང༌། །ཆུ་
སྐྱུར་ལས་ནི་ཆུར་ཤེས་ལྟར། །བྱང་ཆུབ་སེམས་དཔའ་བློ་ལྡན་གྱི་ །རིགས་ནི་
ཚད་མ་དག་ལས་ཤེས། །ཞེས་པས་འབྲས་རྟགས་དང་དེ་ལ་བརྟེན་པའི་རྗེས་
དཔག་བསྟན་ཅིང༌། གང་ཅུང་ཟད་སྐྱེ་བའི་བདག་ཉིད་ཅན་དེ་ཐམས་ཅད་
ནི་འགག་པའི་ཆོས་ཅན་ནོ་ཞེས་པས་རང་བཞིན་གྱི་རྟགས་ཡང་དག་དང་
སྒྲུབ་ངག་བསྟན་ལ། ངའམ་ང་དང་འདྲ་བས་གང་ཟག་གི་ཚོད་བཟུང་གི་
ཞེས་པས་སྣང་རུང་མ་དམིགས་པའི་རྟགས་ཡང་དག་དང་། གང་ཟག་གིས་
གང་ཟག་གི་ཚོད་བཟུང་མི་བྱའོ་ཞེས་པས་མི་སྣང་བ་མ་དམིགས་པའི་རྟགས་
ཡང་དག་གསུངས་ཤིང༌། སེན་རིངས་ཀྱི་བཅོམ་ལྡན་འདས་ལ་བདག་ནི་
ཐམས་ཅད་མི་བཟོད་དོ་ཞེས་གསོལ་བ་ལ། བཅོམ་ལྡན་འདས་ཀྱིས། གང་མི་
བཟོད་པ་དེ་ཡང་མི་བཟོད་དམ་ཞེས་པས་ཐལ་བ་དང་སུན་འབྱིན་བསྟན་
ལ། འདི་ཡོད་ན་འདི་འབྱུང་ཞེས་པས་འབྲེལ་བ་དང་སྣང་བ་སྐྱེས་པ་ན་
མུན་པ་འགག་པ་ལྟར། གཉེན་པོ་སྐྱེས་པ་ན་སྤང་བྱ་འགག་པར་བསྟན་པས་
འགལ་བའི་རྣམ་བཞག་ཀྱང་བསྟན་ཏེ། མདོར་ན་སྟོན་པའི་མདོ་ལས་བསྟན་
པའི་ཚད་མ་ཀུན་ཕྱོགས་བསྡུས་བྱས་ཚེ། ཚད་མའི་གཞུང་ཆ་ཚང་བ་ཞིག་
སྟོན་ཐུབ་བོ། །
- 222 བ



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
དྲུག གཏན་ཚིགས་རིག་པའི་འཕེལ་རིམ།
སྤྱི་ལོ་སྔོན་གྱི་ལོ་སྟོང་ཕྲག་དུ་མའི་ཡར་སྔོན་ལ། རྟོག་གེ་བ་རྣམས་
ཀྱིས་གཏན་ཚིགས་རིག་པའི་སྲོལ་གསར་དུ་བཏོད་དེ། ཚིག་དོན་བཅུ་དྲུག་
བརྗོད་བྱའི་གཙོ་བོར་སྟོན་པའི་གཏན་ཚིགས་རིག་པའི་གཞུང་ལུགས་མང་
དུ་བརྩམས་ཤིང་། འཆད་ཉན་གྱིས་དར་སྤེལ་བྱས་མྱོང་བ་དང་། སྐབས་
དེར་རྒྱ་གར་དང་ཞི་ལ་སོགས་རིག་གནས་བྱུང་སྔ་བའི་རྒྱལ་ཁབ་ཏུ་ཕྱི་རོལ་
པའི་གྲུབ་མཐའ་སྣ་ཚོགས་དེར་ཡོད་སྟབས། གྲུབ་མཐའ་ཁག་གི་དྲང་སྲོང་
དང་རྟོག་གེ་བ་སོགས་རྣམ་དཔྱོད་ཅན་གྱི་མཁས་པ་དུ་མས་འཛིན་སྐྱོང་
སྤེལ་གསུམ་བྱས་པ་རེད། དེ་ནས་སྤྱི་ལོ་སྔོན་གྱི་ལོ་དྲུག་བརྒྱ་ཡས་མས་ཙམ་
ལ་སྟོན་པ་ཤཱཀྱ་ཐུབ་པ་རྒྱ་གར་དུ་སྐུ་འཁྲུངས་ཤིང༌། ཁོང་གིས་སྔར་ཡོད་
རིག་གནས་དག་ལ་ཞིབ་བསྡུར་དང་བླང་དོར་བྱས་ཏེ། ཟབ་ཅིང་རྒྱ་ཆེ་བའི་
གཞུང་ལུགས་འབུམ་ཕྲག་དུ་མའི་སྒོ་འཕར་ཡངས་པོར་ཕྱེ་བ་ན་ཞལ་ནས།
དགེ་སློང་དག་གམ་མཁས་རྣམས་ཀྱིས། །བསྲེགས་བཅད་བརྡར་བའི་གསེར་
བཞིན་དུ། །ལེགས་པར་བརྟགས་ལ་ང་ཡི་བཀའ། །བླང་བར་བྱ་ཡི་གུས་
ཕྱིར་མིན། །ཞེས་གནས་ལུགས་ལ་མི་དཔྱོད་པར་ཀུན་རྟོག་གི་རྗེས་སུ་ཞུགས་
ནས། རྨོངས་དད་དང་མཁྲེགས་འཛིན་བྱེད་པའི་གཉིད་ལས་དཀྲོག་པར་
ཅོང་བརྡ་བཏང་སྟེ། བླང་དོར་ཕྱིན་ཅི་མ་ལོག་པར་འབྱེད་པའི་མིག་གཅིག་
པུ་གཏན་ཚིགས་རིག་པའི་འཇུག་སྒོ་ཡངས་པོར་ཕྱེ་བ་རེད། དེའི་ཕྱིར་སྟོན་
པའི་གསུང་རབ་ཐམས་ཅད་གཏན་ཚིགས་རིག་པའི་རང་བཞིན་ལྡན་ཡང་།
- 223 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གཏན་ཚིགས་རིག་པའི་གཞུང་ལུགས་ཤིག་ལོགས་སུ་གསུངས་མེད་མོད། སྙན་
བརྒྱུད་ཀྱི་ཚུལ་དུ་སྤེལ་བའི་ལོ་རྒྱུས་ཤིག་འདུག་ཏེ། སྟོན་པས་རིག་པའི་གསང་
ཚིག་ཐུན་མོང་མ་ཡིན་པ་རྣམས་འཇམ་དང་ལ་ལ་གནང་བ་དང་། དེས་དགུ་
བཅོམ་པ་ཆོས་སྐྱོབ་ལ་གནང་ཞིང་དགྲ་བཅོམ་པ་ས་འཇམ་དཔལ་གྱི་མན་ངག་
ལ་བརྟེན་ནས་ཚད་མའི་བསྟན་བཅོས་སྨྲ་བའི་སྒྲོན་མེ་བྱ་བ་མཛད། (འདི་
ནི་ནང་པའི་གཏན་ཚིགས་རིག་པའི་གཞུང་ལུགས་ཀྱི་ཐོག་མ་རུ་གྲགས།)དེས་
མཁས་པ་མི་དབང་ལྷ་ལ་གནང་། དེས་དབྱིག་གཉེན་ལ་གནང༌། དེས་ཚད་མ་
རང་ལས་མཁས་པ་ཕྱོགས་གླང་ལ་གནང་བ་སོགས་ཀྱི་ལོ་རྒྱུས་ཡོད། ཁ་ཅིག་
གིས། དབྱིག་གཉེན་གྱིས་མཛད་པར་གྲུགས་པའི་རྩོད་པའི་གྲུབ་པ་ནི་ནང་
ང་འི་གཏན་ཚིགས་རིག་པའི་གཞུང་གི་ཐོག་མ་ཡིན་པར་བཤད་ཀྱང་། འཐད་
པར་མ་མཐོང་སྟེ། སྔ་མ་ཉིད་བྱུང་བའི་ཕྱིར་རོ། །དེས་ན་གཞུང་སྔ་མ་གཉིས་ནི་
ཕྱོགས་བསྡུས་རང་བཞིན་གྱི་གཏན་ཚིགས་རིག་པའི་གཞུང་ཞིག་མིན་སྟབས་དེ་
ལ་བརྟེན་ནས་འཆད་ཉན་ཀྱང་མང་དུ་མ་བྱུང་བར་མངོན་ནོ། །
དེ་ནས་ནང་པའི་སྡེ་སྣོད་དང་འབྲེལ་གཏན་ཚིགས་རིག་པའི་ཤིང་
རྟའི་སྲོལ་འབྱེད། སློབ་དཔོན་ཕྱོགས་ཀྱི་གླང་པོས་རིགས་པའི་ཟབ་གནད་
མ་ལུས་འདུས་པའི་གཞུང་ཚད་མ་ཀུན་བཏུས་མཛད་དེ་གཏན་ཚིགས་རིག་
པའི་ཤིང་རྟའི་སྲོལ་ཕྱེ་བ་ནས། གཏན་ཚིགས་རིག་པའི་སྲོལ་སྔར་ལས་ཆ་
ཚང་དང་དར་རྒྱས་སུ་འགྲོ་བའི་དུས་རབས་ཤིག་ལ་སླེབས་པ་དང་། སངས་
རྒྱུས་པའི་གཏན་ཚིགས་རིག་པ་ཞིག་གསར་དུ་བྱུང་བ་རེད། དེ་ནས་དཔལ་
ཆོས་ཀྱི་གྲགས་པས། ཚད་མ་ཀུན་བཏུས་ཀྱི་དོན་རྣམ་པར་འགྲེལ་བའི་རྣམ་
འགྲེལ། ཚད་མ་རྣམ་ངེས། ཚད་མ་རིགས་ཐིགས་བཅས་གཙོ་བོ་ལུས་ལྟ་བུའི་
བསྟན་བཅོས་གསུམ་དང༌། ཚད་མ་རྣམ་འགྲེལ་གྱི་རང་དོན་ལེའུ་ལེའུ་འཕྲོས་
- 224 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
པ་གཏན་ཚིགས་ཐིགས་དང་འབྲེལ་བ་བརྟག་པ་གཉིས། མངོན་སུམ་ལེའུ་ལས་
འཕྲོས་པ་རྒྱུད་གཞན་གྲུབ་པ་དང་། རྩོད་པའི་རིགས་པ་སྟེ་འཕྲོས་པ་ཡན་ལག་
ལྟ་བུའི་བསྟན་བཅོས་བཞི་བཅས་ཚད་མ་སྡེ་བདུན་དུ་གྲགས་པ་འདི་མཛད་ནས།
རྒྱལ་ཁབ་ཕྱི་ནང་ཀུན་ལ་ས་ཁྱབ་རྡོ་ཁྱབ་ཏུ་དར། ཁྱད་པར་དུ་ཚད་མ་རྣམ་འགྲེལ་
ནི་ཚིག་ཉུང་ཞིང་དོན་འདྲིལ་ལ། རིགས་པའི་ཟབ་གནད་ཀུན་འདུས་ཤིང་གཏན་
ཚིགས་རིག་པའི་གཞུང་གི་བརྗོད་བྱ་ཆ་ཚང་བས་གཞན་ལས་ཁྱད་དུ་འཕགས་པ་
དང་། ཕྱི་རབས་མཁས་པ་རྣམས་ཀྱིས་ཚད་མར་འཛིན་ཅིང་སྦྱང་བྱའི་གཙོ་བོར་
བཟུང་ཡོད། གཞུང་འདི་ལ་བརྟེན་ནས་རྒྱ་གར་དུ་གཏན་ཚིགས་རིག་པའི་མཁས་
པ་མང་དུ་བྱོན་ཞིང༌། ཚད་མའི་སྐོར་གྱི་བསྟན་བཅོས་ཀྱང་ཤིན་ཏུ་མང་བ་འདི་
དག་གིས་སྐབས་དེར་རྒྱ་གར་དུ་མཚན་ཉིད་རིག་པའི་གོ་གནས་གལ་ཆེན་ཟིན་
ཡོད་པ་ཤེས་ཐུབ། དཔེར་ན། ལྷ་དབང་བློས་མཛད་པའི་རྣམ་འགྲེལ་གྱི་ལེའུ་ཕྱི་
མ་གསུམ་གྱི་འགྲེལ་པ། ལེའུ་དང་པོའི་རང་འགྲེལ་བཅས་བསྡོམས་པའི་ཤོ་ལོ་
ཀ་སྟོང་ཕྲག་བཅུ་གཉིས་ཡོད། དེ་ཐམས་ཅད་ཀྱི་འགྲེལ་བཤད་སློབ་དཔོན་
ཤཱཀྱ་བློས་མཛད་པའི་འགྲེལ་བཤད་བམ་པོ་དྲུག་ཅུ་རྩ་གསུམ། ཡེ་ཤེས་བཟང་
པོས་མཛད་པའི་རྣམ་ངེས་ཀྱི་འགྲེལ་བཤད། ཤེས་རབ་འབྱུང་གནས་སྦས་
པས་མཛད་པའི་ཚད་མ་རྒྱན། དེའི་སློབ་མ་རྒྱལ་བ་ཅན་གྱིས་མཛད་པའི་
ཚད་མ་རྒྱན་གྱི་འགྲེལ་བཤད། དུལ་བ་ལྷས་མཛད་པའི་དམིགས་བརྟག་གི་
རྒྱ་ཆེར་འགྲེལ། རྩོད་རིགས་ཀྱི་འགྲེལ་པ། གཏན་ཚིགས་ཐིགས་པའི་འགྲེལ་པ།
སློབ་དཔོན་ཆོས་མཆོག་གིས་མཛད་པའི་འཇིག་རྟེན་ཕ་རོལ་ཏུ་གྲུབ་པ། ཚད་
མ་རྣམ་ངེས་ཀྱི་འགྲེལ་པ་འཐད་ལྡན་ཆེ་ཆུང་གཉིས། ཀ་མ་ལ་ཤཱི་ལས་མཛད་
པའི་རྩོད་རིགས་ཀྱི་འགྲེལ་པ། རྒྱལ་བ་དབང་པོས་མཛད་པའི་ཚད་མ་ཀུན་
བཏུས་ཀྱི་འགྲེལ་བཤད། ཛ་མ་རིས་མཛད་པའི་རྩོད་རིགས་ཀྱི་འགྲེལ་པ། ཉི་
- 225 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
མ་སྦས་པས་མཛད་པའི་ཚད་མ་རྣམ་འགྲེལ་གྱི་ལེའུ་དང་པོ་གཉིས་པ་གཉིས་
ཀྱི་འགྲེལ་པ། བྲམ་ཟེ་བདེ་བྱེད་དགའ་བས་མཛད་པའི་ཚད་མ་རྣམ་འགྲེལ་གྱི་
འགྲེལ་པ། ཁ་ཆེ་༣་ན་བྲིས་མཛད་པའི་ཚད་མ་རྣམ་འགྲེལ་གྱི་ཊིཀ་ཆེན་སོགས་
གྲགས་དང་མ་གྲགས་པའི་གཏན་ཚིགས་རིག་པའི་དགོངས་རྒྱན་གྱི་བསྟན་
བཅོས་མང་དུ་བརྩམས་སོ། །
བདུན། བོད་དུ་གཏན་ཚིགས་རིག་པ་བྱུང་ཚུལ།
བོད་དུ་སྒྲ་བསྒྱུར་གྱི་ལོ་ཙཱ་བ་དུ་མས་ཕྱི་རྒྱལ་གྱི་རིག་གནས་གལ་ཆེན་
དག་བོད་སྐད་དུ་བསྒྱུར་བ་དང༌། ཁྱད་པར་དུ་བོད་ཀྱི་སྒྲོན་མེ་ལྟ་བུའི་ལོ་ཙཱ་བ་
སྐ་ཅོག་ཞང་གསུམ་དང་། ལོ་ཆེན་རིན་བཟང་སོགས་ཀྱི་སྐུ་དྲིན་ལས། ཟབ་ཅིང་
རྒྱ་ཆེ་བའི་གཞུང་ལུགས་བགྲང་གིས་མི་ལང་བ་ཞིག་བོད་སྐད་དུ་བསྒྱུར་བར་མ་
ཟད། དགོངས་འགྲེལ་གྱི་བསྟན་བཅོས་ཀྱང་མང་དུ་མཛད་པ་དང༌། གླེགས་བམ་
བྲག་རི་བཞིན་བརྩིགས་རྒྱུ་ཡོད་པའི་གཟི་ལྡན་ཤེས་རིག་གི་བང་མཛོད་གསར་པ་
ཞིག་སྐྲུན་པ་ད་ལྟའང་མཐོང་ཆོས་སུ་ཡོད་པ་འདི་བཞིན་རེད། །
དེ་ལྟར་ལོ་ཙཱ་བ་དུ་མས་ཕྱོགས་གླང་ཡབ་སྲས་ཀྱི་ཚད་མའི་གཞུང་བོད་
སྐད་དུ་བསྒྱུར་བ་ནས་སྤྱི་ལོ་དུས་རབས་དགུ་པའི་མཇུག་ཙམ་སྟེ་བསྟན་པ་
ཕྱི་དར་སྐབས་ལོ་ཆེན་རིན་བཟང་(958-1055)ཀྱིས། རྒྱ་གར་དང་ཁ་ཆེ་
སོགས་སུ་པཎྜི་ཏ་ཀ་ར་རྣམ་གསུམ་སོགས་པཎ་ཆེན་བདུན་ཅུ་རྩ་ལྔ་བསྟེན་
ནས་མདོ་སྔགས་རིག་གནས་ཀུན་ལ་སྦྱངས་པ་མཐར་ཕྱིན་གནང་སྟེ། བཀའ་
བསྟན་མང་པོ་བོད་སྐད་དུ་བསྒྱུར། ལྷག་པར་དུ་ལོ་ཙཱ་བ་གྲགས་འབྱོར་ཤེས་
- 226 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག་
རབ། རྨ་དགེ་བའི་བློ་གྲོས། ནག་ཚོ་ཚུལ་ཁྲིམས་རྒྱལ་བ། ལྷ་ཆོས་རིན་ཆེན་
མར་ཐུད་དད་པ་ཤེས་རབ། དགེ་བསྙེན་སེང་གེ་རྒྱལ་མཚན། རྔོག་བློ་ལྡན་
ཤེས་རབ། བནྡེ་ནམ་མཁའ། ཏིང་ངེ་འཛིན་བཟང་པོ། བྱང་ཆུབ་ཤེས་རབ།
ཆོས་ཀྱི་ཤེས་རབ། པ་ཚབ་ཉི་མ་གྲགས། ཟངས་དཀར་འཕགས་པ་ཤེས་རབ།
འབྲོ་སེང་དཀར། དགའ་བ་རྡོ་རྗེ་ཤཱཀྱ་འོད། དཔལ་མཆོག་རྡོ་རྗེ། ཤེས་རབ་
བརྩེགས། ཞི་བ་འོད། བློ་གྲོས་བརྟན་པ་སོགས་ཀྱི་ཚད་མའི་བསྟན་བཅོས་
རྣམས་སྔ་རྗེས་སུ་བོད་སྐད་དུ་བསྒྱུར། ཚད་མ་ཀུན་བཏུས་བསྒྱུར་མཁན་ནི་
དགེ་བསྙེན་སེང་གེ་རྒྱལ་མཚན་དང་། ཚད་མ་རྣམ་འགྲེལ་ནི་རྨ་དགེ་བའི་བློ་
གྲོས་དང་། རྔོག་བློ་ལྡན་ཤེས་རབ་དང་། ས་པཎ་གསུམ་གྱིས་བསྒྱུར་བ་དང་
བཅོས་ཏེ་ད་ལྟའི་དུས་སུའང་ཀུན་གྱི་ཁྲིད་གཞིར་བཟུང་ཡོད། རྔོག་ལེགས་
པའི་ཤེས་རབ་ཀྱིས། གཏན་ཚིགས་རིག་པའི་འཆད་ཉན་ནི་འཆད་རྩོད་རྩོམ་
གསུམ་སོགས་མཁས་པའི་མེ་དཔུང་མཆེད་པའི་རླུང་ལྟ་བུར་དགོངས་ནས།
སྤྱི་ལོ་1074ལོར་གསང་ཕུ་དགོན་པ་བཏབ་སྟེ་འཆད་ཉན་གྱི་བཀའ་དྲིན་
བསྐྱངས་པས། བོད་གངས་ཅན་དུ་དཔྱད་པའི་སྡེའི་ཐོག་མ་བྱུང་། ཁོང་གི་
ཐུགས་འདུན་ལྟར་གཅུང་བློ་ལྡན་ཤེས་རབ་(1059-1109)ལ་བཀའ་སློབ་དང་
མཐུན་རྐྱེན་མང་དུ་སྦྱར་ཏེ། དགུང་ལོ་བཅུ་བདུན་ཐོག་རྒྱ་གར་དང་ཁ་ཆེ་
སོགས་སུ་སློབ་གཉེར་ལ་མངགས། ལོ་ངོ་བཅུ་བདུན་རིང་མདོ་སྔགས་རིག་
གནས་སྤྱི་དང༌། ཁྱད་པར་དུ་གཏན་ཚིགས་རིག་པའི་ཕྱོགས་ལ་བརྩོན་པ་བློ་
ཡུལ་དུ་མི་ཤོང་བ་གནང་ནས་སྦྱངས་པ་མཐར་ཕྱིན་ཏེ། དགུང་ལོ་སོ་ལྔ་པར་
(1092)ཕྱིར་བོད་དུ་ཕེབས་ནས་གཏན་ཚིགས་རིག་པ་དང་ཕར་ཕྱིན་སོགས་
གཞུང་མི་འདྲ་བ་སྟོང་ཕྲག་འགའ་བསྒྱུར། ཁོང་གིས་གསང་ཕུའི་གྲྭ་ཚང་གི་
གཙོ་འགན་བཞེས་པ་ནས་འཆད་ཉན་གྱི་སྲོལ་སྔར་ལས་བླ་ལྷག་ཏུ་འཕེལ་ཏེ།
པ 227 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བཀའ་ཆོས་གསུངས་ཐེངས་རེར་ཉན་མཁན་ཁྲི་ཕྲག་ལྷག་དང༌། ཉུང་མཐར་
སྟོང་ཕྲག་ལས་མི་ཉུང་བ་འདུས་པར་གྲགས་སོ། །
ཆ་པ་ཆོས་ཀྱི་སེང་གེས་གསང་ཕུའི་གདན་ས་བསྐྱངས་པ་ནས་འཆད་
ཉན་བྱེད་ཚུལ་སོགས་ལ་ཞིབ་འཇུག་དང་དག་ཐེར་གནང་སྟེ། ཐལ་སྐད་
གཏོང་ལུགས། རྟགས་གསལ་འཕེན་སྟངས། ལན་གདབ་ཚུལ་སོགས་སྔར་རྒྱ་
གར་དུ་ཡང་བྱུང་མ་མྱོང་བའི་འཆད་ཉན་གྱི་སྲོལ་བཙུགས་ཏེ། ལས་དང་པོ་བ་
རྣམས་འཇུག་བདེ་ཕྱིར་ཚད་མའི་གཞུང་གི་རིགས་ལམ་གལ་ཆེན་དག་ཟུར་དུ་
བཀོད་པ་ཚད་མའི་བསྡུས་པ་ཡིད་ཀྱི་མུན་སེལ་ཞེས་ཡོངས་གྲགས་སུ་བསྡུས་གྲྭ་
སྟེ་གཏན་ཚིགས་རིག་པའི་འཇུག་ངོགས་ལྟ་བུའི་བསྟན་བཅོས་འདི་གསར་དུ་
བརྩམས་ཤིང་། ཕྱོགས་གླང་ཡབ་སྲས་ཀྱི་ཐུགས་ལའང་ཤར་མ་མྱོང་བའི་རིགས་
འཕྲུལ་ཆ་པའི་ལུགས་ཀྱི་རྫས་ལྡོག་གསར་གཏོད་གནང་སྟེ། རྩོད་པའི་ཕྱོགས་
ནས་རྒྱ་བོད་ཀྱི་མཁས་པ་ཐམས་ཅད་སྨོན་པ་ཤོར་བའི་རྟགས་དང་མཚན་མ་
མངོན་དུ་གྱུར། དུས་འདི་ནས་བཟུང་བོད་གངས་ཅན་དུ་གཏན་ཚིགས་རིག་
པའི་གོ་གནས་དེའང་ཧ་ཅང་གལ་ཆེན་ཞིག་ཏུ་གྱུར་རོ། །
སྤྱི་ལོ་1142ལ་ས་སྐྱའི་གདུང་རབས་གཉིས་པ་རྗེ་བཙུན་བསོད་ནམས་
རྩེ་མོ་དགུང་ལོ་བཅུ་བདུན་པ་ལ་དབུས་སུ་ཕེབས་ནས་ལོ་གྲངས་བཅུ་
གཅིག་ཡུན་ལ་སློབ་དཔོན་ཆ་པའི་མདུན་ནས་གཏན་ཚིགས་རིག་པའི་
གཞུང་ལ་སློབ་གཉེར་གནང༌། ཁོང་གིས་ས་སྐྱར་མཚན་ཉིད་རིག་པའི་སྲོལ་
སྤེལ། གདུང་རབས་བཞི་པ་ས་སྐྱ་པཎྜི་ཏ་ཀུན་དགའ་རྒྱལ་མཚན་གྱིས་ཚད་
མ་རིགས་གཏེར་མཛད་དེ་གཏན་ཚིགས་རིག་པའི་གཞུང་ལ་ཞིབ་འཇུག་
ནན་ཏན་གནང་ཞིང་བུ་སློབ་མང་དུ་བསྐྱངས་པས་མཚད་ཉིད་རིག་པའི་
གཞུང་ལ་སློབ་གཉེར་བྱེད་པའི་ལུགས་སྲོལ་བཟང་པོར་དར་ཞིང་རྒྱས་པར་
- 228 .



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
གྱུར། དེ་ལ་བརྟེན་ནས་ས་སྐྱའི་རིགས་ལ་མིང་དོན་གཉིས་ལྡན་གྱི་མཁས་པ་
མང་དུ་བྱོན་ཞིང་ས་སྐྱ་པ་ལ་རིགས་པའི་འགྲན་མ་འཛུགས་ཞེས་པའི་སྡོམ་
ཚིག་མདོ་དབུས་ཁམས་གསུམ་ཀུན་ལ་རླུང་ལྟར་གྲགས། དེ་སྔོན་བོད་བྱིངས་
ཀྱིས་ཐོས་བསམ་གཙིགས་འཛིན་མི་བྱེད་བར་རྣལ་འབྱོར་པའི་ཉམས་ལེན་
ལ་བསྙད་བཏགས་ནས་ཆོ་ག་འདོན་སྒྲུབ་གཙོ་བོར་བྱེད། དེ་བས་ཕན་ཚུན་
པར་འཐབ་རྩོད་བྱུང་སྟེ། ཚད་མའི་བསྟན་བཅོས་འདི་དག་གྲོལ་བ་དོན་
གཉེར་ལ་མི་མཁོ་ཞིང་རྟོག་གེའི་བསྟན་བཅོས་ཡིན་པས་ནང་པའི་སྡེ་སྣོད་
ལས་ཕྱི་རོལ་ཏུ་གྱུར་པར་བཤད་དོ། །
དུས་རབས་བཅུ་གསུམ་པའི་ནང་རྗེ་ཙོང་ཁ་པ་བྱོན་ཏེ། ཁོང་གིས་
ཚད་མ་རིགས་མཛོད་ལ་ཡང་ཡང་གཟིགས་པ་ན། དངོས་སྟོབས་ཀྱི་རིགས་
པ་ཕྱིན་ཅི་མ་ལོག་པའི་ལམ་ནས་ཐར་བ་དང་ཐམས་ཅད་མཁྱེན་པའི་ལམ་
ཡང་དག་པར་གཏན་ལ་ཕབ་ཡོད་པ་གཟིགས་ནས་ཐུགས་རབ་དུ་གཡོས་
ཏེ་དད་པའི་སྤྱན་ཆབ་བར་མེད་ཤོར་བ་རྣམ་ཐར་དུ་གསལ་ཞིང་ཞལ་ནས།
བྱང་ཕྱོགས་འདི་ན་ཚད་མའི་གཞུང་ལུགས་ལ། །སྦྱངས་དང་མ་སྦྱངས་དུ་
མས་མགྲིན་གཅིག་ཏུ། །མདོ་དང་སྡེ་བདུན་ཀུན་ལ་བྱང་ཆུབ་དུ། །བགྲོད་པའི་
ཉམས་ལེན་རིམ་པ་ཡོད་མེད་ཟེར། །འཇམ་པའི་དབྱངས་ཀྱིས་ཕྱོགས་ཀྱི་གླང་
པོ་ལ། །དངོས་སུ་འདི་རྩོམ་འདི་ནི་མ་འོངས་དུས། །འགྲོ་བ་ཀུན་གྱི་མིག་དུ་
འགྱུར་རོ་ཞེས། །གསུང་གི་གནང་བ་བསྩལ་བའང་ཚད་མར་བྱེད། །དེ་ནི་མི་
རིགས་སྨྲ་བའི་ཕུལ་བྱུང་དུ། །མཐོང་ནས་ལྷག་པར་ཚུལ་དེར་དཔྱད་པ་ན། །
ཚད་མ་ཀུན་ལས་བཏུས་པའི་མཆོད་རྗོད་དོན། །ཚད་མར་གྲུབ་ཤིང་ལུགས་
འབྱུང་ལུགས་ལྡོག་གིས། །རྣམ་གྲོལ་དོན་དུ་གཉེར་བ་བཅོམ་ལྡན་འདས། །ཚད་
མར་བསྒྲུབ་ཤིང་དེ་ལས་དེ་ཡང་ནི།།བསྟན་པ་ཁོ་ནར་ཐར་འདོད་འཇུག་
- 229 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ངོགས་སུ།།ངེས་པ་གཏིང་ནས་རྙེད་པའི་ཐེག་གཉིས་ཀྱི། །ལམ་གྱི་གནད་ཀུན་
འདྲིལ་བར་རིགས་ལམ་ནས། །ལེགས་པར་ཐོན་པས་ལྷག་པར་དགའ་བ་
རྙེད། །ཅེས་གསུངས་ཏེ་ཁོང་གིས་གཏན་ཚིགས་རིག་པ་ལ་གདེངས་འཇོག་
བླ་ན་མེད་པ་མཛད་ནས་ཞིབ་ཏུ་སྦྱངས་པ་ཡིན། དུས་ཕྱིས་ཁོང་གི་ཤུགས་
རྐྱེན་ལ་བརྟེན་ནས་རི་བོ་དགེ་ལུགས་པའི་དགོན་སྡེ་སྤྱི་ལ་མཚན་ཉིད་རིག་
པའི་འཆད་ཉན་བཙུགས་པས། མཁས་པ་མང་དུ་བྱུང་ཞིང་བསྟན་པའང་
བོད་དང་སོག་པོ་རྒྱ་ནག་རྒྱ་གར་སོགས་སུ་དར་རྒྱས་རླབས་ཆེན་བྱུང་། དེ་
བས་རི་བོ་དགེ་ལྡན་པར་མཁས་པའི་འགྲན་མ་འཛུགས་ཞེས་སུ་གྲགས། ད་
ལྟ་ང་ཚོས་བོད་གངས་ཅན་གྱི་གྲུབ་མཐའ་སོ་སོའི་མཁས་པའི་ལྗགས་རྩོམ་
ནང་དགེ་ལུགས་པ་དང་ས་སྐྱ་པའི་མཁས་པའི་གསུང་རྩོམ་ཕྱོགས་ཡོངས་
ནས་འབུར་དུ་ཐོན་ཡོད་པ་འདི་ཡང་གཙོ་བོ་གཏན་ཚིགས་རིག་པའི་འཆད་
ཉན་དར་བའི་རྐྱེན་གྱིས་ཡིན་པ་མངོན་གསལ་ཡིན་ནོ། །
དེ་ལྟར་བོད་གངས་ཅན་དུ་གཏན་ཚིགས་རིག་པའི་འཆད་ཉན་ཡུན་
རིང་དར་བའི་གོ་རིམ་ཁྲོད། འཆད་ཐབས་མི་འདྲ་བ་གསུམ་འདུག་སྟེ། ས་
པཎ་གྱིས་ཚད་མ་མདོ་དང་། ཆོས་གྲགས་ཀྱི་སྡེ་བདུན། ལེའུ་དང་པོའི་རང་
འགྲེལ་རྣམས་ཀྱི་བརྗོད་བྱ་གཞུང་གོང་འོག་སྣ་ཚོགས་སུ་སིལ་བུར་ཡོད་པ་
རྣམས་རིགས་མཐུན་ཕྱོགས་གཅིག་ཏུ་སྡེབ་ནས་འཆད། བུ་སྟོན་སོགས་
གཞན་ཕལ་མོ་ཆེས་ལྷ་ཤཱཀ་རྒྱལ་མཆོག་རྣམས་ཀྱི་འགྲེལ་པའི་ལག་ཆ་བཏུས་
ནས་འཆད་ རྒྱལ་ཚབ་རྗེ་དང་མཁས་གྲུབ་རྗེ་གཉིས་ཀྱིས་རང་གི་རིག་པའི་
སྒོ་ནས་འཆད་པ་སྟེ། འཆད་ཚུལ་མི་འདྲ་བ་གསུམ་བྱུང་ཞེས་གྲགས་སོ། །
དཔྱད་རྩོམ་འདི་ནི་1993ལོར་《ཀྲུང་གོའི་བོད་རིག་པ་》དུས་དེབ་གསུམ་པའི་སྟེང་བཀོད།
- 230



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
བཞི་པ། སིངྒ་ལའི་གླིང་དུ་ནང་བསྟན་
དར་ཚུལ་སྐོར་བཤད་པ།
གཅིག ནང་བསྟན་ཤེས་རིག་མ་དར་གོང་གི་སྤྱི་ཚོགས་ཀྱི་གནས་བབ།
སིངྒ་ལའི་གླིང་ནི་པོ་ཁེ་མཚོ་འགག་དང་རྒྱ་གར་སྐམ་སའི་བར་གནས་
པའི་ཧིན་རྡུ་རྒྱ་མཚོའི་སྟེང་གི་གླིང་ཕྲན་རྒྱལ་ཁབ་ཅིག་ཡིན། དེའི་ནུབ་
ཕྱོགས་སུ་མ་འར་ཏའེ་ཧྥུའུ་གླིང་ཕྲན་ཡོད་པ་དང་། ཤར་ཕྱོགས་དང་བྱང་
ཤར་ཕྱོགས་ནི་ལྷོ་དཀྱིལ་ཕྱེད་གླིང་དང་ཁ་གཏད་དུ་ཡོད་ལ། གླིང་ཕྲན་
ཡོངས་རྫོགས་ཚ་བའི་ས་ཁུལ་དུ་གཏོགས་པ་ཡིན། སའི་རྒྱ་ཁྱོན་ལ་སྤྱི་ལེ་
གྲུ་བཞི་མ་དྲུག་ཁྲི་ལྔ་སྟོང་དྲུག་བརྒྱ་དང་བཅུ་ཡོད་པ་དང་། གླིང་ཕྲན་
དེའི་དཀྱིལ་དང་ལྷོ་རུ་རི་ཚོགས་མང་བས་མཐོ་སྒང་གི་ཁུལ་དང་། བྱང་
ཕྱོགས་དང་མཚོ་འགྲམ་ཕལ་ཆེར་བདེ་ཐང་ཡིན། རྒྱལ་ཡོངས་ཀྱི་མི་གྲངས་
ལ་བྱེ་བ་གཅིག་དང་ས་ཡ་དྲུག་འབུམ་ལྔ་ལྷག་ཡོད། དེའི་ནང་སེང་གེའི་
མི་རིགས་ཀྱིས་བརྒྱ་ཆའི་བདུན་ཅུ་དོན་བཞི་ཟིན་པ་དང༌། ཐའེ་སྨིར་（$, *
i:) མི་རིགས་ཀྱིས་བརྒྱ་ཆའི་བཅོ་བརྒྱུད་ཟིན་ཡོད། གཞན་མོ་འར་ (#* ws
ང)མི་རིགས་(ཨ་ལ་པོའི་མི་རྒྱུད་ཡིན)དང༌། པའོ་ཀི་(ht )མི་རིགས་(ཡོ་
རོབ་པ་དང་ཡ་གླིང་བ་འདྲེས་མའི་མི་རྒྱུད་)བེ་ཏ་（1[.3E A) མི་རིགས་(གཞིས་
འཛིན་མི་རིགས་)ཅི་པུའུ་སེ་(ང)རིགས་སོགས་ཡོད། །
སིངྒ་ལའི་གླིང་ནི་རྒྱ་གར་དང་བར་ཐག་ཧ་ཅང་ཉེ་ཞིང༌། རིག་གནས་
- 231 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཀྱི་ཆ་ནས་ཕན་ཚུན་བར་འབྲེལ་བ་དམ་ཟབ་ཆགས་ཡོད། དེའི་རྒྱུ་མཚན་ནི།
གླིང་ཕྲན་དེའི་སྟེང་གི་མི་རིགས་གཙོ་བོ་སེང་གེ་མི་རིགས་ཀྱི་མེས་པོ་རྣམས་
ནི། གནའ་བོའི་རྒྱ་གར་གྱི་ཨརུ་ཎའི་མི་རིགས་ལས་མཆེད་པ་ཡིན་པས། རྒྱལ་
ཁབ་གཉི་གའི་སྐད་ཆ་དང་། རིག་གནས། ཆོས་ལུགས། གོམས་གཤིས་སོགས་
ཀྱང་ཕལ་ཆེར་གཅིག་མཚུངས་ཡིན་ལ། ལོ་ངོ་སྟོང་ཕྲག་གཉིས་གསུམ་གྱི་
རིང་རིག་གནས་ཀྱི་འབྲེལ་བ་བར་མ་ཆད་དུ་བྱུང༌། དེ་བས་སིངྒ་ལ་ནི་གནའ་
སྔ་མོ་ནས་བཟུང་རྒྱ་གར་གྱི་ཤུགས་རྐྱེན་ཧ་ཅང་གཏིང་ཟབ་པའི་རྒྱལ་ཁབ་
ཅིག་ཀྱང་ཡིན་ཕྱིར། སིངྒ་ལའི་རིག་གནས་ནི་གནའ་བོའི་རྒྱ་གར་གྱི་ཤེས་
རིག་དང་ཁ་འབྲལ་ཐབས་མེད་པའི་རིག་གནས་ཤིག་ཡིན་ཞེས་བཤད་ཆོག
རྒྱ་གར་གྱི་ཆེས་ཐོག་མའི་སྙན་ངག་《རཱ་མ་ཡ་ཎ་》རུ་རྒྱ་གར་གྱི་གྲོང་
ཁྱེར་འཐབ་པ་མེད་པ་དང་། སིངྒང་ལའི་བར་བྱུང་བའི་དམག་འཁྲུག་བྲིས་
ཡོད་ལ།
《མ་ཧཱ་བྷ་ར་ཏ་》དང་《ཁྱུང་གི་སྐྱེས་རབས་ ( 5- ད 31: lt [5)》གཉིས་
སུ་སིངྒ་ལ་ནི་རྒྱ་གར་ཁོངས་གཏོགས་ཀྱི་གླིང་ཕྲན་རྒྱལ་ཁབ་ཅིག་ཡིན་པར་
བཤད་ཡོད། ལོ་རྒྱུས་ཡིག་ཆ་ལྟར་ན། སྤྱི་ལོའི་སྔོན་གྱི་དུས་རབས་དྲུག་པ་ནས་
བཟུང་རྒྱ་གར་ཨརྱ་ཎའི་མི་མང་བོ་ཞིག་སིངྒ་ལར་གནས་སྤོར་མགོ་བརྩམས་
པར་བཤད་འདུག སྐབས་དེར་སིངྒ་ལའི་ཡུལ་དུ་སྲིན་པོ་དང་ཀླུའི་རིགས་ཁོ་
ན་གནས་ཤིང༌། སྲིན་པོའི་རིགས་ལ་གྲངས་མང་ཞིང་དེ་དག་གི་ཤེས་རིག་གི་
ཆུ་ཚད་ཀྱང་ཅུང་མཐོ་ལ། མང་ཆེ་ཤོས་ནི་གླིང་དེའི་དཀྱིལ་དང་ལྷོ་ཕྱོགས་ཀྱི་
མཐོ་སྒང་གི་ཁུལ་དུ་གནས། ཀླུའི་རིགས་ལ་མཚོན་ན། སྔ་མ་ལས་མི་གྲངས་
ཉུང་ཞིང་ཤེས་རིག་གི་ཆུ་ཚད་ཀྱང་དམའ་བ་ཡིན་ལ། གཙོ་བོ་གླིང་དེའི་བྱང་
ཕྱོགས་ཀྱི་བདེ་ཐང་ཁུལ་དུ་གནས་པར་བཤད་དོ། །
- 232 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
རྒྱ་ནག་གི་བཙུན་པ་ཕཱ་ཧཱན་ (;! $1 ) ཀྱིས་མཛད་པའི་《ནང་བསྟན་
རྒྱལ་ཁབ་ཀྱི་ཟིན་ཐོ་》རུ། གླིང་འདིར་སྲིན་པོ་དང་ཀླུའི་རིགས་ཁོ་ན་ལས་
མི་མེད་”ཅེས་བཀོད་པ་དེ་ལས་གོང་གི་གནས་ཚུལ་དེ་གསལ་བཤད་བྱས་
འདུག་གོ།
རྒྱ་གར་ཨཱརུ་ཎའི་མི་གླིང་དེར་སླེབས་རྗེས་གླིང་དེའི་གཞི་འཛིན་གྱི་མི་
རིགས་གཉིས་དབང་དུ་བསྡུས་ཤིང་། རྗེས་སུ་ཕན་ཚུན་བར་གཉེན་གྱི་འབྲེལ་
བ་ཆགས་ཏེ་རིམ་གྱིས་སེང་གེའི་མི་རིགས་ཞེས་པ་འདི་གསར་དུ་བྱུང་། སིངྒ་
ལ་ཞེས་པ་ནི“sinhala“ཞེས་པའི་སྒྲ་བསྒྱུར་བ་ལས་བྱུང་བའི་མིང་ཞིག་ཡིན་
ལ། དོན་ནི་“སེང་གེ་འཛིན་”་ཞེས་པ་དེ་ཡིན། མིང་འདི་ཇི་ལྟར་བྱུང་ཚུལ་
ལ་དམངས་ཁྲོད་ཀྱི་ངག་རྒྱུན་འདི་ལྟ་བུ་ཞིག་མཆིས་ཏེ། སྔོན་རྒྱ་གར་བྱང་
ཕྱོགས་ཀྱི་ཧྥན་ཀ་རྒྱལ་ཁབ་ ( 't su [#)(དེང་སྐབས་བྷངྒ་ལའི་རྒྱལ་ཁོངས་སུ་
ཡོད་)ཏུ་རྒྱལ་པོའི་སྲས་མོ་གཟུགས་བྱད་ཤིན་ཏུ་མཛེས་པ་ཞིག་ཡོད་པར།
རྗེས་སུ་དུད་འགྲོའི་ཆུང་མ་བྱེད་པར་ལུང་བསྟན་པས། ཡབ་ཡུམ་གཉིས་
འཇིགས་ཏེ་བུ་མོ་ལྐོག་ཏུ་སྦས། རིམ་གྱིས་ན་ཚོད་སྨིན་པ་དང་བསྟུན་འདོད་
པ་རྒྱས་ཤིང་། ཁོ་མོའི་སེམས་ལ་དགའ་བ་མེད་པའི་ལང་ཚོས་ཅི་བྱ་སྙམ་
ནས་གཞན་དུ་བྲོས་པ་ན། སེང་གེ་ཞིག་དང་འཕྲད་ཅིང་སེང་གེས་བུ་མོ་
དེ་ནགས་སུ་ཁྲིད་ནས་འདོད་པ་སྤྱད་པས་བུ་སྐྱེས་པ་ལ་སེངྒ་བཤུ་(སེང་
གེའི་ཕྲག་པ་)དང༌། བུ་མོ་སྐྱེས་པ་ལ་སེངྒ་ཤིའི་(སེང་གེའི་སྒེག་མོ་)ཞེས་སུ་
བཏགས། རྗེས་སུ་མིང་སྲིང་གཉིས་ཁྱོ་ཤུག་ཏུ་གྱུར་པ་ལས་བུ་སོ་གཉིས་སྐྱེས་
ཤིང༌། བུ་ཆེ་བ་བིཛཡ་ཞེས་པ་ཤིན་ཏུ་གཏུམ་ཞིང་བསྒོ་བ་མི་ཉན་པས། ཕས་
ཁོའི་འཁོར་བདུན་བརྒྱ་དང་བཅས་པ་ཡུལ་ཕྱུངས་པ་དག་རྒྱ་མཚོར་ཞུགས་
ནས་གྲུ་དང་པོ་ལ་སྐྱེས་པ་དང་། གཉིས་པར་བུད་མེད། གསུམ་པར་བྱིས་པ་
- 233 ག



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བཞག་སྟེ་བཅོམ་ལྡན་འདས་མྱ་ངན་ལས་འདས་པའི་ཉིན་མོ་དེར་སིངྒ་ལའི་
ཡུལ་དུ་སླེབས། དེ་ནས་གླིང་དེའི་སྲིན་པོའི་སྲས་མོ་མེ་ཏོག་རྩ་ལག་མ་ཞེས་
པ་དང་གཉེན་དུ་བསྡེབས་ཤིང༌། སིངྒ་ལའི་ལོ་རྒྱུས་ཐོག་གི་རྒྱལ་རབས་ཐོག་
མ་རུ་གྱུར། དེ་ནས་བིཛཡའི་བུ་རབས་ཚ་བརྒྱུད་རྣམས་ལ་སེང་གེའི་རིགས་
ཞེས་འབོད་པར་གྲགས་པར་བཤད་དོ།།
སྤྱི་ལོའི་དུས་རབས་བཞི་པའམ་ལྔ་པའི་ནང་བྲིས་པའི་《སིངྒ་ལའི་ལོ་
རྒྱུས་》དང་《གདུང་ཆེན་མོའི་ལོ་རྒྱུས་》སོགས་སུའང་། “མ་མཐའ་ཡང་
གཏམ་རྒྱུད་འདི་ལས་སྤྱི་ལོའི་སྔོན་གྱི་དུས་རབས་དྲུག་པའི་སྔ་རྗེས་སུ་རྒྱ་
གར་ཨཱརྱ་ཎའི་མི་རྣམས་ཡོང་ནས་གཞི་ཆགས་ཏེ། རྒྱ་གར་གྱི་ཁྱད་ཆོས་ལྡན་
པའི་རྒྱལ་ཁབ་ཅིག་བཙུགས་”པ་བསྟན་ཡོད།
བིཛཡ་སོགས་ཀྱིས་རྒྱ་གར་གྱི་སྔོན་ཐོན་རིག་གནས་སིངྒ་ལའི་ཡུལ་
དུ་གདན་དྲངས་པ་ལ་བརྟེན་ནས། སིངྒ་ལའི་ཐོན་སྐྱེད་ཡོ་བྱད་དང༌། རྨོ་
འདེབས་ལག་རྩལ། སྐད་བརྡ་རིག་གནས་སོགས་ཕྱོགས་ཡོངས་ནས་འཕེལ་
རྒྱས་གསར་བ་བྱུང་ཞིང་དེ་དང་མཉམ་དུ་རྒྱ་གར་གྱི་རིགས་རུས་ཀྱི་ལྟ་བ་
དང་ཆོས་ལུགས་སོགས་ཀྱང་གླིང་དེར་དར་རྒྱས་སུ་ཕྱིན། སྤྱི་ལོའི་སྔོན་གྱི་
དུས་རབས་དྲུག་པ་ནས་སྤྱི་ལོའི་སྔོན་གྱི་དུས་རབས་གསུམ་པའི་དཀྱིལ་བར་
གྱི་ལོ་ངོ་སུམ་བརྒྱའི་བར་སིངྒ་ལའི་སྤྱི་ཚོགས་ནི་ཕྱོགས་ཡོངས་ནས་རྒྱ་གར་
དང་ཆ་འདྲ་བར་གྱུར་པ་དེ་ནི། རྗེས་སུ་གླིང་དེར་ནང་བསྟན་དར་རྒྱས་སུ་
འགྲོ་བར་ཆ་རྐྱེན་ངེས་ཅན་ཞིག་བསྐྲུན་ཡོད་པ་རེད། གླིང་དེར་ནང་བསྟན་
དངོས་སུ་མ་དར་གོང་ལ་ཆོས་ལུགས་ཀྱི་གནས་ཚུལ་ནི་ཧ་ཅང་རྙོག་འཛིང་
ཆེ་སྟེ། གདོད་མའི་དུས་སུ་བྱུང་བའི་ལྷ་ལ་མཆོད་པའི་སྲོལ་དར་ཡོད་པར་མ་
ཟད། ད་དུང་རྒྱ་གར་ནས་དར་ཡོང་བའི་བྲམ་ཟེའི་ཆོས་ལུགས་དང་། གཅེར་
- 234 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
བུ་བའི་ཆོས་ལུགས་སོགས་ཀྱང་དར་ཡོད་དོ།།
གནའ་བོའི་སིངྒ་ལའི་མི་ཐམས་ཅད་ཀྱིས་ལྷ་ལ་དད་པ་བྱེད་པར་མ་
ཟད་ད་དུང་ལྗོན་པའི་རིགས་ལའང་དད་པ་བྱེད་དེ།
ཁོ་ཚོས་ལྗོན་པའི་རིགས་ཐམས་ཅད་ལ་རྣམ་ཤེས་གནས་པར་འདོད།
ཁྱད་པར་དུ་རྒྱ་ནག་སྐད་ཀྱི་རུང་ཧྲུའུ་ (f$d)ཞེས་པའི་ལྗོན་པ་དང་ཤིང་ཏ་ལར་
ཞེ་ཐག་པ་ནས་དད་པ་བྱེད། ད་དུང་ལྷ་ཀུན་ཏུ་བཟང་བོ་(f?ig R+)དང་། ཨོ་ཕོ་
བང་(upulvanfi ( 4 )དང་བེ་པེ་ས་ན་(vibhisana)དང་གཞོན་ནུ་གདོང་
དྲུག་བཅས་ནི་ཁོ་ཚོའི་མཆོད་ཡུལ་གྱི་ལྷ་ཆེན་པོ་བཞི་ཡིན། དམངས་ཁྲོད་ཀྱི་
ངག་རྒྱུན་ལྟར་ན་ལྷ་ཀུན་ཏུ་བཟང་བོ་ནི་དང་ཐོག་རྒྱ་གར་མཉན་ཡོད་གྲོང་
ཁྱེར་གྱི་རྒྱལ་བུ་རྒྱལ་བྱེད་ཚལ་གྱི་སྒོ་སྲུང་ཞིག་ཡིན་པ་དང་། ཕྱིས་སུ་སིངྒ་
ལའི་གླིང་དུ་ཡོང་བར་བཤད། ལྷ་འདི་དང་ཐེག་པ་ཆེན་པོའི་ཆོས་ཀྱི་ཁྲོད་ཀྱི་
འཕགས་པ་ཀུན་ཏུ་བཟང་བོ་གཉིས་འདྲ་བར་གྲགས། ཨོ་ཕོ་བང་ཞེས་པའི་
ལྷ་དེ་ནི་སིངྒ་ལའི་གླིང་གི་ལྷོ་ཕྱོགས་ཀྱི་ལྷའི་གྲོང་ཁྱེར་སྲུང་བའི་ལྷ་ཞིག་ཡིན་
ལ། སངས་རྒྱས་ཀྱི་བཀའ་སྡོད་ཞིག་ཀྱང་ཡིན། བིཛཡ་གླིང་འདིར་ཐོག་མར་
སླེབས་དུས་ལྷ་འདིས་ཁོང་ལ་རྟེན་འབྲེལ་ཞུས་མྱོང་བར་བཤད། བེ་པེ་ས་ན་
ནི་རཱ་བ་ཎ་སྟེ་ལང་ཀའི་བདག་པོ་མགྲིན་བཅུ་ཡི་སྤུན་ཆུང་ཀུཔྟ་ཀཎ་ཞེས་
པ་ཡིན་ལ། དགའ་བྱེད་རཱ་མ་ཎས་སི་ཏཱ་འཐོབ་ཆེད་སིངྒ་ལའི་ཡུལ་དུ་དམག་
འཁྲུག་བྱེད་སྐབས། ཀུདྡྷ་ཀཎས་དགའ་བྱེད་རཱ་མ་ཎར་མགོ་བཏགས་པ་དང༌། ཤི་
རྗེས་ལྷ་ཡུལ་དུ་གཤེགས་པར་བཤད། གཞོན་ནུ་གདོང་དྲུག་ནི། 《གཞོན་ནུ་
གདོང་དྲུག་གི་སྐྱེས་རབས་》ལས་བཤད་པ་ལྟར་ན། ལྷ་མ་ཡིན་སྐར་མ་བྱ་
བས་ལྷ་རྣམས་དཀྲུགས་ཤིང་ཆམ་ལ་ཕབས་པ་ན། བརྒྱ་བྱིན་གྱིས་འདོད་ལྟ་
དགའ་རབ་དབང་ཕྱུག་ལ་བཀའ་བསྒོས་པ་ལྟར། གངས་ཏི་སེ་ནས་ལྷ་ཆེན་
- 235 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
པོ་དབང་ཕྱུག་དང་ལྷ་མོ་ཨུ་མ་གཉིས་འདུས་པར་བྱས་པ་ལས་གཞོན་ནུ་
གདོང་དྲུག་འཁྲུངས་པ་དང༌། གཞོན་ནུ་གདོང་དྲུག་གིས་སྐར་མ་གཙོ་ཡིན་
ང་འི་ལྷ་མ་ཡིན་གྱི་ཚོགས་ཐམས་ཅད་ཕམ་པར་བྱས་ཤིང་། སིངྒ་ལའི་ཡུལ་གྱི་
བུ་མོ་ཞིག་དང་གཉེན་བསྡེབས་ནས་གནས་དེར་གཞི་སྡོད་བྱས་པས་ས་དེ་
གའི་ལྷར་གྱུར་ལ། རྗེས་སུ་ཐེག་པ་ཆེན་པོའི་ཁྲོད་ཀྱི་ཆོས་སྐྱོང་དུ་གྱུར་པར་
བཤད་དོ།།
གོང་དུ་བཤད་པའི་ལྷ་བཞི་ཡོད་པ་དེ་དག་ནི་སིངྒ་ལའི་ཡུལ་དུ་ནང་
བསྟན་མ་དར་གོང་དུ་སིངྒ་ལའི་ཡུལ་གྱི་མི་ཚང་མས་དད་པ་བྱེད་པར་
བཤད་དཀའ་ནའང་། ཡུལ་དེར་ནང་བསྟན་དར་རྗེས་ནང་བ་སངས་རྒྱས་པ་
རྣམས་ཀྱི་དད་ཡུལ་དུ་གྱུར་པ་ནི་སྨོས་མ་དགོས་སོ། །
སྤྱི་ལོའི་སྔོན་གྱི་དུས་རབས་དྲུག་པའི་ནང་རྒྱ་གར་དུ་བྲམ་ཟེའི་ཆོས་
ལུགས་ཧ་ཅང་དར་ཁྱབ་ཆེ་བ་དང་། བིཛཡ་སིངྒ་ལའི་ཡུལ་དུ་ཕེབས་པའི་
སྔ་གཞུག་ཏུ་བྲམ་ཟེའི་ཆོས་ལུགས་ཡང་སིངྒ་ལའི་ཡུལ་དུ་དར། བིཛཡ་སིངྒ་
ལའི་ཡུལ་དུ་སླེབས་རྗེས་ཁོ་གླིང་དེའི་རྒྱལ་པོར་མངའ་གསོལ་བ་དང༌། ཁོ་
དང་མཉམ་དུ་ཕེབས་པའི་བྲམ་ཟེའི་སློབ་དཔོན་ཡོ་ཕོ་ཐི་ས་( upatissa)བྱ་
བ་བླ་མར་བཀུར། བིཛཡ་འདས་རྗེས་དབུ་བླས་རྒྱལ་སྲིད་བཟུང་། རྗེས་སུ་
བིཛཡའི་ཚ་བོ་ཕེན་ཏོ་ཁ་བྷ་ཡས་(pandhukabhaya)རྒྱལ་སྲིད་བཟུང་ལ་
ཁོས་ཀྱང་སྔོན་སྲོལ་ལྟར་བྲམ་ཟེའི་སློབ་དཔོན་ཞིག་བླ་མར་བཀུར། ད་དུང་
ཨ་ནོ་རཏྲ་ཕོ་ར་(anuradhapura)ཞེས་པའི་གྲོང་ཁྱེར་དུ་བྲམ་ཟེ་རྣམས་ཀྱི་
སྡོད་ཁང་དང་སྨན་ཁོང་སོགས་བཟོས། གནས་ཚུལ་དེ་དག་གིས་བྲམ་ཟེའི་
ཆོས་ལུགས་ཀྱི་བསམ་བློས་གླིང་དེར་དབང་བསྒྱུར་བྱས་མྱོང་བ་གསལ་
བཤད་བྱས་འདུག་གོ།
- 236



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག་
གཅེར་བུ་པའི་གཞུང་ལྟར་ན། རྒྱ་གར་གྱི་རྒྱལ་པོ་ཙནྡྲགུཔྟས་(སྤྱི་ལོའི་
སྔོན་གྱི་ལོ་སུམ་བརྒྱ་ཉེར་བཞི་ནས་ཉིས་བརྒྱ་གོ་བརྒྱུད་བར)སྲིད་དབང་
བཟུང་སྐབས། རྒྱ་གར་བྱང་ཕྱོགས་སུ་མུ་གེ་ཆེན་པོ་ཞིག་བྱུང་བ་དང་། སྐབས་
དེར་གཅེར་བུ་པ་མང་བོ་ཞིག་རྒྱ་གར་ལྷོ་ཕྱོགས་སུ་མུག་བྱོལ་དུ་སོང་། དེའི་
ནང་གི་མི་སྐོར་ཞིག་རྒྱ་མཚོ་བརྒལ་ཏེ་སིངྒ་ལའི་གླིང་ཡུལ་དུ་ཕྱིན། གོང་
དུ་བཤད་པའི་བིཛཡའི་ཚ་བོ་ཕེན་ཏོ་ཁ་བྷ་ཡས་ ( 6 /g ila # IS)སྲིད་བཟུང་
སྐབས་བྲམ་ཟེ་རྣམས་ལ་སྡོད་ཁང་སོགས་བཟོས་པ་དང་མཉམ་དུ་གཅེར་
བུ་པ་དག་ལའང་སྡོད་ཁང་སོགས་བཟོས། གནས་ཚུལ་དེ་ལས་སིངྒ་ལའི་
གླིང་དུ་གཅེར་བུ་པའི་གྲུབ་མཐའ་དར་མྱོང་བ་གསལ་བོར་རྟོགས་ཐུབ། རྒྱའི་
བཙུན་པ་ཆོས་མངོན（ iz, B）གྱིས་མཛད་པའི་《ནང་བསྟན་རྒྱལ་ཁབ་ཀྱི་
ཟིན་ཐོ་》ཞེས་པར། གནའ་བོའི་སིངྒ་ལ་ནི་ཚོང་ལས་ཀྱི་རྒྱལ་ཁབ་ཆེན་པོ་
ཞིག་ཡིན་པར་བསྟན་འདུག་སྟེ། གླིང་དེ་རྒྱལ་ཁབ་མི་ཉུང་བ་ཞིག་གི་ཐུན་
མོང་གི་ཚོང་ར་ཡིན་པ་དང་། ཚོང་རྒྱག་སྐབས་ལྷ་འདྲེའི་གཟུགས་དངོས་སུ་
མཐོང་རྒྱུ་མེད་མོད། འོན་ཀྱང་། རིན་པོ་ཆེའི་རིགས་འཚོང་སྐབས་གོང་གཏམ་
པ་ཡིན། གླིང་དེར་ཚོང་བའི་འགྲོ་འོང་རྒྱུན་ལྡན་ཡིན་པ་དང་། རྒྱལ་ཁབ་མི་
ཉུང་བ་ཞིག་གི་མི་རྣམས་ཀྱི་བློ་ལ། གླིང་དེ་ནི་ཕུན་སུམ་ཚོགས་པའི་རིན་པོ་
ཆེའི་གླིང་ཞིག་ཡིན་པའི་འདུ་ཤེས་ངེས་ཅན་ཞིག་ཆགས་ཡོད་པར་བརྟེན།
གླིང་དེར་ཡོང་བའི་མི་ཡང་ཇེ་མང་དུ་ཕྱིན་ཏེ་རིམ་གྱིས་རྒྱལ་ཁབ་ཆེན་པོ་
ཞིག་ཏུ་གྱུར་”ཅེས་བྲིས་འདུག དེས་ན་ནང་བསྟན་ཡང་བྲམ་ཟེའི་ཆོས་ལུགས་
དང་གཅེར་བུ་པའི་ཆོས་ལུགས་ནང་བཞིན་སྤྱི་ལོའི་སྔོན་གྱི་དུས་རབས་དྲུག་
པའི་སྔ་རྗེས་ཙམ་ལ་དར་བ་རྗེས་སུ་དཔག་པས་ཤེས་ཐུབ་བོ། །
- 237 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གཉིས། སྟོན་པ་བཅོམ་ལྡན་འདས་སིངྒ་ལའི་གླིང་དུ་
ཐེངས་གསུམ་ལ་གཤེགས་ཚུལ།
དེ་ཡང་རྒྱལ་ཁབ་ཕྱི་ནང་གི་དཔྱད་གཞིའི་ཡིག་ཆ་ཚད་ལྡན་རྣམས་
སུ། སྟོན་པ་བཅོམ་ལྡན་འདས་སིངྒ་ལའི་གླིང་དུ་ཐེངས་གསུམ་ལ་གཤེགས་
པར་བཀོད་ཡོད་ལ། ལྷག་པར་དུ་《ལང་ཀར་གཤེགས་པའི་མདོ་》ལ་མཚོན་
ན་ལོ་རྒྱུས་ཀྱི་དོན་སྙིང་ལྡན་པའི་མདོ་གལ་ཆེན་ཞིག་ཡིན། མདོ་དེ་ལས་“དེ་
ནས་གནོད་སྦྱིན་གྱི་སྡེ་དཔོན་འབོད་འགྲོགས་དེ་བཞིན་གཤེགས་པའི་བྱིན་
གྱི་རླབས་ཀྱིས་བཅོམ་ལྡན་འདས་རྒྱ་མཚོའི་ཀླུའི་རྒྱལ་པོའི་གནས་ནས་བྱུང་
སྟེ། བརྒྱ་བྱིན་དང་། ཚངས་པ་དང་། ཀླུའི་བུ་མོ་བརྒྱ་སྟོང་དུ་མས་བསྐོར་ཅིང་
མདུན་དུ་བདར་ནས་རྒྱ་མཚོའི་རླབས་ལ་གཟིགས་ཏེ། ཀུན་གཞི་རྣམ་པར་
ཤེས་པའི་རྒྱ་མཚོ་ལ་འཇུག་པའི་རྣམ་པར་ཤེས་པ། ཡུལ་གྱི་རླུང་གིས་བསྐྱེད་
ཅིང་དེ་དག་གི་སེམས་འབྱུང་བར་གཟིགས་ཏེ། ཆེད་དུ་བརྗོད་པ་ཆེད་དུ་
བརྗོད་དོ།། ཞེས་ཐོས་ནས། བདག་སོང་ལ་བཅོམ་ལྡན་འདས་ལ་གསོལ་བ་
བཏབ་སྟེ་ལང་ཀར་གཤེགས་པར་བྱའོ།། དེ་ནི་བདག་དང་ལྷ་དང་མི་རྣམས་
ལ་ཡུན་རིང་བོའི་དོན་དང༌། ཕན་པ་དང་བདེ་བར་འགྱུར་རོ་སྙམ་སྟེ། དེ་
ནས་གནོད་སྦྱིན་གྱི་སྡེ་དཔོན་འབོད་འགྲོགས་འཁོར་དང་བཅས་པ་མེ་ཏོག་
གི་གཞལ་ཡས་ཁང་དུ་བཞུགས་ནས། བཅོམ་ལྡན་འདས་ག་ལ་བ་དེར་སོང་
སྟེ་ཕྱིན་པ་དང་།[1] ཞེས་ལང་ཀ་སྟེ་སིངྒ་ལའི་བདག་པོ་འབོད་འགྲོགས་
གིས་སྟོན་པ་བཅོམ་ལྡན་འདས་ཐེངས་དང་པོར་སིངྒ་ལའི་གླིང་དུ་གདན་
- 238 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
དྲངས་པའི་གནས་ཚུལ་གསལ་བོར་བཀོད་འདུག་པ་དང་། ་་བདག་ནི་འབོད་
འགྲོགས་མགྲིན་བཅུ་སྟེ། །སྲིན་པོའི་དབང་བོ་འདིར་མཆིས་སོ། །
གྲོང་བརྡལ་འདི་ན་སུ་གནས་དང༌། །བདག་གིས་ལང་ཀ་རྗེས་སུ་
བཟུང་། ། ཞེས་པས་སྐབས་དེའི་སིངྒ་ལའི་བདག་པོ་སྟེ་རྒྱལ་པོ་ནི་འབོད་
འགྲོགས་ཡིན་པའང་དངོས་སུ་བསྟན་འདུག “ལང་ཀ་མ་ལ་ཡ་ཡི་རིར། །སྟོན་
པ་སངས་རྒྱས་གཤེགས་སུ་གསོལ། ཞེས་དང་། “བཅོམ་ལྡན་གྱིས་ཀྱང་དེ་
ཉིད་ཀྱི། །རྩེ་མོ་རིན་ཆེན་བརྒྱན་པ་ལ། །རྒྱལ་བའི་སྲས་ཀྱིས་ཡོངས་བསྐོར་
ཅིང་། །རྡུལ་མེད་ཆོས་ནི་བཤད་དུ་གསོལ། །at ཞེས་པས་ལང་ཀའི་བདག་པོ་
འབོད་འགྲོགས་ཀྱིས་སྟོན་པ་སངས་རྒྱས་འཁོར་བཅས་ལང་ཀའི་འི་ཡུལ་གྱི་
མ་ལ་ཡའི་རིའི་རྩེ་མོར་གདན་དྲངས་ཏེ་དམ་པའི་ཆོས་ཞུས་པའང་བསྟན་
འདུག་གོ །“འདི་ལྟར་འདྲི་བར་འདོད་པའི་མགྲིན་བཅུ་འདི་ནི་མ་འོངས་
པའི་རྒྱལ་བ་རྣམས་ལའང་འདྲི་བར་འགྱུར་ཏེ། དེ་ནས་བཅོམ་ལྡན་འདས་
ཀྱིས་མཁྱེན་བཞིན་དུ། ལང་ཀའི་བདག་པོ་ལ་འདི་སྐད་ཅེས་བཀའ་བསྩལ་
ཏོ། །ལང་ཀའི་དག་པོ་ཁྱོད་ལ་དེ་བཞིན་གཤེགས་པའི་སྐབས་ཕྱེས། ཅོད་པན་
རབ་ཏུ་གཡོ་བ་མ་སྡོད་པར་ཅི་དང་ཅི་འདོད་པ་ང་ལ་དྲིས་ཤིག”1s ཅེས་
གསུངས་ཏེ། སྟོན་པས་ལང་ཀའི་བདག་པོ་འབོད་འགྲོགས་ལ་དྲི་བ་ཅི་ཡོད་
དྲིས་ཆོག་པར་བཀའ་བསྩལ་བ་དང་། འབོད་འགྲོགས་གིས་ཆོས་དང་ཆོས་
མ་ཡིན་པ་གཙོར་བྱས་ཏེ་དྲི་བ་མང་དུ་བཏོན་པ་རེ་རེ་བཞིན་ལན་བཏབ་པ་
ན། འབོད་འགྲོགས་འཁོར་དང་བཅས་པ་ཡིད་སེམས་རབ་ཏུ་དད་པར་གྱུར་
ཏེ་སྟོན་པའི་སློབ་མར་གྱུར་པའི་གནས་ཚུལ་ཞིབ་ཏུ་བཀོད་འདུག པེ་ཅིན་
སློབ་གྲྭ་ཆེན་མོའི་དགེ་རྒན་ཆེན་མོ་ཅིས་ཞན་ལིན་གྱིས། “གཏམ་རྒྱུད་འདི་
རྟོག་བཟོ་ཤིག་དང་འདྲ་མོད། འོན་ཀྱང་། དོན་དངོས་ཀྱི་ནང་དོན་ཡང་ལྡན་
- 239 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
པས། ང་ཚོས་ནང་བསྟན་ཤེས་རིག་གི་ལོ་རྒྱུས་ལ་ཞིབ་འཇུག་བྱེད་པར་ཆེས་
མེད་དུ་མི་རུང་བའི་བློ་སྒོ་འབྱེད་བྱེད་ཅིག་ཡིན་”ཞེས་དང་། 《ནང་བསྟན་
རྒྱལ་ཁབ་ཀྱི་ཟིན་ཐོའི་》ནང་དུའང་། “སྟོན་པ་རྒྱལ་ཁབ་འདིར་ཕེབས་ནས་
སྲིན་པོ་མ་རུངས་པ་རྣམས་འདུལ་ཕྱིར། རྫུ་འཕྲུལ་གྱི་རྐང་བ་གཅིག་
གྲོང་ཁྱེར་གྱི་བྱང་ཕྱོགས་སུ་སྤོས་པ་དང་། གཅིག་རི་རྩེར་སྤོས་”ཞེས་བཀོད་
ཡོད། དགེ་ཆོས་ཀྱིས་ཀྱང་“སྟོན་པ་སངས་རྒྱས་ཐེངས་དང་པོར་ཕེབས་དུས་
སྲིན་པོ་རྣམས་ལ་ཆོས་བསྟན་པ་དང་། གཉིས་པར་ཀླུ་རྣམས་ལ་ཆོས་བསྟན་
པ་དང༌། གསུམ་པར་ལྷ་རྣམས་ལ་ཆོས་བསྟན་”ཞེས་བྲིས་འདུག0 སྤྱི་ལོའི་དུས་
རབས་བཞི་པའམ་ལྔ་པའི་ནང་བྲིས་པའི་《ལང་ཀའི་ལོ་རྒྱུས་》དང་《གདུང་
ཆེན་མོའི་ལོ་རྒྱུས་》སོགས་སུའང་སྟོན་པ་སངས་རྒྱས་ལང་ཀའི་ཡུལ་དུ་ཐེངས་
གསུམ་ལ་གཤེགས་ཚུལ་ཞིབ་ཏུ་དཀོད་འདུག ལོ་རྒྱུས་དེ་དག་ཏུ་སྟོན་པ་སངས་
རྒྱས་ཐེངས་དང་པོར་གླིང་དེར་སླེབས་དུས། ཁོང་མངོན་པར་རྫོགས་པར་སངས་
རྒྱས་ནས་ཟླ་ངོ་དགུ་འགོར་རྗེས་ཀྱི་ཏུ་ཆུ་དུའི་ཟླ་བའི་ཉ་ལ་སླེབས་པ་དང་། སྟོན་
པས་གླིང་དེར་ནང་བསྟན་སྤེལ་བའི་ཐུགས་འདུན་སྔ་མོ་ནས་ཡོད་ཕྱིར། རྗེས་
སུ་སྟོན་པ་ཁོང་སྐུ་དངོས་སུ་གླིང་དེར་ཕེབས་ནས་འདྲེ་སྲིན་མ་རུངས་པ་
རྣམས་བཏུལ་ཏེ་དམ་པའི་ཆོས་དར་བའི་གནས་མཆོག་ཅིག་ཏུ་བསྒྱུར་བར་
བཤད། གླིང་དཀྱིལ་གྱི་མཚོ་འགྲམ་དུ་རིང་ཚད་ལ་དཔག་ཚད་གསུམ་དང་
རྒྱ་ཁྱོན་ལ་དཔག་ཚད་གཅིག་ཡོད་པའི་སྲིན་པོའི་ཕོ་བྲང་ཆེན་པོ་ཞིག་ཡོད། ཕོ་
བྲང་དེ་ནི་འདྲེ་སྲིན་རྣམས་ལྷན་ཅིག་ཏུ་འཚོགས་ནས་རོལ་རྩེད་སོགས་བྱེད་ས་
ཞིག་ཡིན། སྟོན་པ་སངས་རྒྱས་རྒྱ་གར་ནས་གླིང་འདིར་སླེབས་དུས་འདྲེ་སྲིན་
རྣམས་ཕོ་བྲང་དེར་འཚོགས་ཏེ་རོལ་རྩེད་བྱེད་བཞིན་པའི་སྒང་ཡིན། སྐབས་
དེར་སྟོན་པ་ནམ་མཁའ་ལ་བཞུགས་པ་དང་།
- 24
-



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
གློ་བུར་དུ་རླུང་ནག་ཅིག་འཚུབ་སྟེ་ས་གཞི་ཐམས་ཅད་མུན་པས་
ཁེབས། འདྲེ་སྲིན་རྣམས་ཀྱི་བསམ་པར། ད་ནི་ལྟས་ངན་པ་ཞིག་མགོ་ལ་
བབས་བྱུང་སྙམ་པའི་འཇིགས་དངངས་དང་བཅས་སྟོན་པའི་མདུན་དུ་
སོང་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ་ཞུ་བ་བྱས། སྟོན་པས།
“བདག་གིས་ཁྱེད་ཚོ་ཉེན་ཁ་ལས་སྐྱོབ་ནུས་མོད། འོན་ཀྱང་། ཐོག་མར་ང་ལ་
ས་ལག་མཐིལ་ཙམ་ཞིག་སྟེར་དགོས་”ཞེས་གསུངས། འདྲེ་སྲིན་རྣམས་ཀྱིས་
མྱུར་དུ། སྟོན་པ་ལགས། ཉེན་ཁ་འདི་ལས་སྐྱོབ་ནུས་ན། ལང་ཀའི་ཡུལ་ཐམས་
ཅད་ཁྱེད་ལ་ཕུལ་བ་ཡིན་ཞེས་ཞུས། སྟོན་པས་དེ་མ་ཐག་རླུང་ནག་འཚུབ་མ་
ཐམས་ཅད་ཞི་བར་བྱས་ནས་མཛེས་སྡུག་ཡིད་དུ་འོང་བའི་འཇིག་རྟེན་དེ་
སླར་མངོན་པར་བྱས། དེ་དང་མཉམ་དུ་རས་ཡུག་གཅིག་ས་གཞིར་བཏིངས་
ནས་དེར་མེ་དཔུང་ཆེན་པོ་ཞིག་སྦར་དུ་བཅུག་པས། མི་བསྲུན་སྡིག་པ་ཅན་
རྣམས་མཐར་སྤྲད། ལྷ་དང་མི་མང་བོ་ལྷན་དུ་འདུས་པ་རྣམས་ལ་ཆོས་ཀྱི་
འཁོར་ལོ་བསྐོར་ཏེ་སྨིན་གྲོལ་གྱི་ལམ་ལ་བཀོད། །
དེ་ནས་རི་བོ་མ་ལ་ཡ་ནས་ཕེབས་པའི་ལྷས་སྟོན་པ་ལ་རྟེན་སྐལ་ཞིག་
ཞུས་ན། སྟོན་པས་རང་གི་དབུ་སྐྲའི་ཉག་མ་འགའ་བླངས་ཏེ་གནང་ཞིང་།
ལྷ་རྣམས་ཀྱིས་སྟོན་པའི་དབུ་སྐྲ་དེ་གསེར་གྱི་སྒྲོམ་ཞིག་གི་ནང་བཞུགས་སུ་
གསོལ་ནས། སྟོན་པའི་ཞབས་ཀྱིས་བཅགས་མྱོང་བའི་སར་སྟོན་པའི་དབུ་སྐྲ་
ནང་རྟེན་དུ་བཞུགས་པའི་མཆོད་རྟེན་ཞིག་བཞེངས་(རྗེས་སུ་རྒྱ་བསྐྱེད་དེ་
མཆོད་རྟེན་ཆེན་པོ་ཞིག་ཏུ་གྱུར་བ་ད་ལྟའང་གནས་དེར་དངོས་སུ་མཇལ་
རྒྱུ་ཡོད་) དེ་ནས་ལྷ་རྣམས་ཀྱི་དགའ་སྤྲོའི་སྐྱེལ་མའི་ཁྲོད་སྟོན་པ་སངས་རྒྱས་
ཕྱིར་རྒྱ་གར་དུ་ལོག་གོ །
སྟོན་པ་སངས་རྒྱས་ཐེངས་གཉིས་པར་གླིང་དེར་ཕེབས་པའི་དུས་ནི།
- 21 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
སྟོན་པ་མངོན་པར་རྫོགས་པར་སངས་རྒྱས་ནས་ལོ་ལྔ་པའི་ནང་ཡིན་ལ།
སྐབས་དེར་སིངྒ་ལའི་ནུབ་བྱང་ཕྱོགས་ཀྱི་གླུའི་རིགས་རྣམས་ནང་ཕན་ཚུན་
མ་མཐུན་པར་ཡོད་པ་འདུམ་པའི་ཕྱིར་ཕེབས། ཀླུའི་རྒྱལ་པོ་སྐུ་གཤེགས་
ཁར་ཁོ་ལ་རིན་པོ་ཆེའི་ཁྲི་ཞིག་ཡོད་པ་རང་གི་བུ་མོ་ལ་གནང་བ་དང༌། བུ་
མོས་ཀྱང་ཁོ་མོའི་བུ་ལྟོ་འཕྱེ་ཆུང་ངུ་ལ་གནང༌། ལྟོ་འཕྱེ་ཆུང་ངུའི་ཞང་བོ་
ལྟོ་འཕྱེ་ཆེན་པོ་ཚུལ་དེར་ཤིན་ཏུ་མ་དགའ་བར། རིན་པོ་ཆེའི་ཁྲི་དེ་འཕྲོག་
ཆེད་གཡུལ་ཆེན་པོ་ཞིག་བཤམས། དེར་བརྟེན་ཀླུའི་རྒྱལ་པོ་གཞན་རྣམས་
ཀྱང་ཕྱོགས་གཉིས་སུ་ཆད་དེ་ཀླུའི་ཡུལ་དུ་དམག་འཁྲུག་ཆེན་པོ་ཞིག་བྱུང་།
སྐབས་དེར་སྟོན་པ་བཅོམ་ལྡན་འདས་རྒྱལ་བུ་རྒྱལ་བྱེད་ཀྱི་ཚལ་དུ་བཞུགས་
ཡོད། ཁོང་གིས་ཀླུའི་ཡུལ་དུ་དམག་འཁྲུག་ཆེན་པོ་ཞིག་བྱུང་བའི་གནས་ཚུལ་
མཁྱེན་རྗེས། ཐུགས་ལ་མི་བཟོད་པའི་སྙིང་རྗེ་དྲག་པོ་འཁྲུངས་ཤིང་། “ལོ་དེའི་
བཀའི་ཉའི་(BAK)ཞོགས་པར་སྟོན་པས་ཆོས་གོས་དང་ལྷུང་བཟེད་བསྣམས་
ནས་ཀླུའི་ཡུལ་དུ་ཕེབས་”17 ཀླུའི་རྒྱལ་པོ་རྣམས་ཀྱིས་སྟོན་པ་མཐོང་མ་ཐག་
ཐམས་ཅད་ལྷན་ཅིག་ཏུ་འདུས་ནས་གསོལ་བ་བཏབ་པ་ལྟར། སྟོན་པས་ཆོས་
ཀྱི་འཁོར་ལོ་བསྐོར་བས་ཀླུའི་རྒྱལ་པོ་ཚང་མའི་རྒྱུད་སྨིན་ཅིང་ཕན་ཚུན་གུས་
ཞབས་དང་ལྡན་པར་གྱུར། མཐར་རིན་པོ་ཆེའི་ཁྲི་དེ་ཡང་སྟོན་པར་ཕུལ་
ཞིང་། སྟོན་པ་ཁྲི་དེར་བཞུགས་ནས་ཆོས་ཀྱི་འཁོར་ལོ་རྒྱ་ཆེར་བསྐོར་བ་དང་།
ཕྱོགས་སོ་སོ་ནས་ཡོང་བའི་ཀླུའི་རྒྱལ་པོ་ཚང་མ་སྟོན་པའི་སློབ་མར་གྱུར།
ལྟོ་འཕྱེ་ཆེན་པོའི་ཞང་བོ་ཀླུའི་རྒྱལ་བོ་ཨ་ཁིས་ (L) (ལང་ཀའི་ཡུལ་
གྱི་ཁེ་ལ་ཉི་ཡ་(ILA ME NE)ཞེས་པའི་ཀླུའི་ཡུལ་གྱི་རྒྱལ་པོ་ཞིག) སྟོན་པ་ཐེངས་
དང་པོར་གླིང་དེར་སླེབས་དུས་སྟོན་པའི་མདུན་ནས་ཆོས་གསན་མྱོང་མོད།
འོན་ཀྱང་ཁོའི་གཤིས་རྒྱུད་ཤིན་ཏུ་གྱོང་ཕྱིར་ཐེངས་དེའི་ཀླུའི་ཡུལ་གྱི་དམག་
- 242 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག་
འཁྲུག་ལའང་ཞུགས་ ཡིན་ནའང་། ཐེངས་དེར་ཡང་སྟོན་པ་དང་མཇལ་བའི་
སྐལ་བ་བྱུང་བས་ཁོའི་སེམས་རྒྱུད་རབ་ཏུ་ཞི་སྟེ་སྟོན་པ་ལ་ཞུས་དོན། “གལ་
ཏེ་ཐེངས་འདིར་སྟོན་པ་ཐུགས་རྗེ་ཅན་དང་མཇལ་བའི་སྐལ་བ་མ་བྱུང་ཚེ།
ལས་ངན་བདག་གིས་དམག་དཔུང་མང་བོའི་སྣེ་ཁྲིད་ནས་གཡུལ་བཀྱེས་དེ་
རང་གཞན་གཉིས་ཀ་སྡུག་ལ་སྦྱོར་ངེས་འདུག སྟོན་པ་ཐུགས་རྗེ་ཅན་གྱིས་
བདག་ལ་སྙིང་རྗེ་ཞིག་བསྒོམས་ཏེ་རྗེས་སུ་ཡང་གླིང་འདིར་ཕེབས་ནས་ཆོས་
ཀྱི་འཁོར་ལོ་བསྐོར་དུ་གསོལ་ཞེས་ཞུ་བ་ཡང་ཡང་ཞུས་ཤིང་། སྟོན་པའང་
ཐུགས་ཤིན་ཏུ་དགྱེས་ནས་རིན་པོ་ཆེའི་ཁྲི་དེ་སླར་ཀླུའི་རིགས་ལ་བསོད་
ནམས་གསོག་པའི་རྟེན་སྐལ་དུ་གནང་ངོ༌།།
སྟོན་པ་མངོན་པར་རྫོགས་པར་སངས་རྒྱས་ནས་ལོ་བརྒྱད་པའི་ས་ག་
ཟླ་བའི་ཉ་ལ་ཀླུའི་རྒྱལ་བོ་ཨ་ཁིས་སྤྱན་དྲངས་པ་ལྟར་སྟོན་པས་ཆོས་གོས་
དང་ལྷུང་བཟེད་མནབས་ནས་དགེ་སློང་དུ་མ་དང་བཅས་ཏེ་ཁེ་ལ་ཉི་ཡར་
ཕེབས། འདི་ནི་སྟོན་པ་སིངྒ་ལའི་གླིང་དུ་ཕེབས་ཐེངས་གསུམ་པ་ཡིན།
ཀླུའི་རྒྱལ་པོ་ཨ་ཁིས་སྟོན་པར་ཀུན་དགའ་ར་བ་ཞིག་བཞེངས་ཤིང་། དེའི་
དཀྱིལ་དུ་སྔོན་གྱི་རིན་པོ་ཆེའི་ཁྲི་དེ་བཞག་ཅིང་སྟོན་པ་རིན་པོ་ཆེའི་ཁྲིའི་
སྟེང་བཞུགས་སུ་གསོལ་ནས་ཀླུའི་རྒྱལ་པོ་ཨ་ཁིས་སྟོན་པར་གསོལ་སྟོན་རྒྱ་
ཆེན་པོ་བཤམས་ཤིང་ཆོས་ཀྱི་འཁོར་ལོ་བསྐོར་བར་གསོལ་བ་ཡང་ཡང་
བཏབ་པ་ལྟར་སྟོན་པས་གང་ལ་གང་འཚམ་དུ་ཆོས་ཀྱི་འཁོར་ལོ་བསྐོར། དེ་
ནས་ལྷའི་རྒྱལ་པོ་ཀུན་ཏུ་བཟང་བོའི་གདན་ཞུས་ལྟར་ལྷའི་ཡུལ་དུ་ཕེབས་
པ་དང་། ལྷའི་ཡུལ་གྱི་རི་གཙོ་བོ་ཊཱིཔབཀ་(གླིང་གི་དབུས་སུ་ཡོད་ཅིང་ཤིན་
ཏུ་མཐོ་ གནམ་ལྕགས་ཀྱི་འཇིགས་པ་ཆེ་བས་སོས་དུས་ཀྱི་ཟླ་བ་གཉིས་ཙམ་
ལས་མཇལ་མི་ཐུབ)བྱ་བའི་རིའི་རྩེ་མོར་སྟོན་པས་ཞབས་རྗེས་བཀོད{6 (རཱ་
- 243 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
མ་ཎའི་ཞབས་རྗེས་ཡིན་ཞེས་མུ་སྟེགས་རྣམས་ཀྱིས་མཆོད། ཨཏཾ་ཡི་ཞབས་
རྗེས་ཡིན་ཞེས་ཀླ་ཀློ་དག་གིས་མཆོད། བདག་པོ་སངས་རྒྱས་པ་དག་ཡིན）
ནས་རྗེས་སུ་གླིང་དེའི་བྱང་ཕྱོགས་ཀྱི་བདེ་ཐང་དུ་ཕེབས་ཤིང་། གནས་དེར་
མཆོད་རྟེན་དང་དགོན་པ་སོགས་འདེབས་སའི་གནས་ཀྱང་རེ་རེ་བཞིན་
ལུང་བསྟན་ཏེ་ཕྱིར་རྒྱ་གར་དུ་ལོག སྟོན་པའི་ཞབས་རྗེས་བཀོད་པའི་གནས་
དེ་ལ་རྗེས་སུ་“འཕགས་པའི་ཞབས་རྗེས་གནས་རི་”ཞེས་ཡོངས་སུ་གྲགས་
པར་གྱུར་པ་དང་། ལོ་རེར་རྒྱལ་ཁབ་ཕྱི་ནང་གཉིས་ནས་འོངས་པའི་མཇལ་
སྐོར་བ་ཁྲི་བཅུ་ལྷག་ད་ལྟའི་བར་མཚམས་མ་ཆད་པར་བྱུང་ངོ༌།།
གསུམ། གནས་བརྟན་དབང་ཆེན་སྡེ་སིངྒ་ལའི་གླིང་དུ་
ནང་བསྟན་སྤེལ་དུ་ཕྱིན་པ།
གླིང་དེ་རུ་ནང་བསྟན་འཕེལ་རྒྱས་སུ་སོང་བའི་དུས་ནི། སྤྱི་ལོའི་སྔོན་གྱི་
དུས་རབས་གསུམ་པའི་དཀྱིལ་ཏེ་ཆོས་རྒྱལ་མྱ་ངན་མེད་(སྤྱི་ལོའི་སྔོན273-
232)ཀྱི་སྐབས་ཡིན། ཆོས་རྒྱལ་མྱ་ངན་མེད་ནི། མ་ཡུརརྒྱལ་རབས་ཀྱི་རྒྱལ་
པོ་གསུམ་པ་ཡིན། ཁོས་རྒྱ་གར་བྱང་ཕྱོགས་གཅིག་གྱུར་བྱས་པར་མ་ཟད།
ད་དུང་ལྷོ་ཕྱོགས་སུ་རྒྱ་བསྐྱེད། ཐེག་ཆེན་གྱི་ཆོས་ལ་བརྟེན་ནས་རྒྱལ་ཁབ་
བསྐྱངས་ཤིང་ཁྲིམས་ལུགས་ཀྱང་གཏན་འཁེལ་བྱས། ཆོས་རྒྱལ་མྱ་ངན་མེད་
ཁོ་རང་ཉིད་ནང་བསྟན་ལ་སྙིང་ནས་དད་པ་ཡོད་པས་བསླབ་པའི་གཞི་
ལྔ་ཁས་བླངས་ཤིང་། ནང་བསྟན་གྱི་གནས་མཆོག་ཀུན་ལ་ཕྱག་མཇལ་དུ་
ཕྱིན་པར་མ་ཟད། དེ་དག་ལ་རྗེས་དྲན་རྡོ་རིང་ཡང་བསླངས། གནས་བརྟན་
- 244 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག་
མོགལལའི་བུའི་(དབང་ཆེན་སྡེའི་བསྙེན་རྫོགས་ཀྱི་མཁན་པོ་ཡིན་)སློབ་སྟོན་
ལྟར་དགེ་འདུན་གྱི་སྡེར་དག་ཐེར་མཛད་ཅིང་། བཀའ་བསྡུ་གསུམ་པའི་སྤྲིན་
བདག་མཛད། ནང་བསྟན་གྱི་གཞུང་ལུགས་ཐམས་ཅད་པ་ལི་སྐད་ (E #jiE）
ཀྱི་བཀའ་སྡེ་སྣོད་གསུམ་དུ་བསྡུས། བཀའ་བསྡུ་མཛད་རྗེས་ཆོགས་པ་དགུ་
རྩ་འཛུགས་བྱས་ཏེ་ཕྱི་རྒྱལ་དུ་ནང་བསྟན་སྤེལ་དུ་མངགས། དེའི་ནང་གི་
ཚོགས་པ་བརྒྱད་པ་བ་ཨ་ཤེ་ཡ་གླིང་གི་ཤར་ལྷོའི་ཕྱོགས་སུ་མངགས་པ་དང་།
ཚོགས་པ་དགུ་པ་སིངྒ་ལར་མངགས། ཚོགས་པ་དེ་གཉིས་ཀྱིས་སྤེལ་བའི་ནང་
བསྟན་ནི་ལྷོ་བརྒྱུད་ལུགས་ཀྱི་ནང་བསྟན་གྱི་འབྱུང་ཁུངས་སུ་གྱུར་པ་དང་།
རྗེས་སུ་སིངྒ་ལ་དང༌། འབར་མ། ཐེ་གོ ཁམ་ཕུ་ཁྲེ། ལོ་ཝུའོ་སོགས་དང༌། རང་
རྒྱལ་གྱི་ཏའེ་རིགས་ས་ཁུལ་བཅས་ཀྱི་ནང་བསྟན་ཤེས་རིག་གི་བྱུང་འཕེལ་ལ་
རྨང་གཞི་བརྟན་པོ་བཏང་ཡོད་པ་རེད། །
གོང་དུ་བཤད་པ་ལྟར། སིངྒ་ལ་དང་རྒྱ་གར་བར་དུ་གཉེན་ཉེའི་འབྲེལ་
བ་ཟབ་པ་དང་། ལྷག་པར་ཆོས་རྒྱལ་མྱ་ངན་མེད་བྱོན་པ་ནས་བཟུང་རྒྱལ་
ཁབ་གཉིས་བར་གྱི་འབྲེལ་བ་གཏིང་ཇེ་ཟབ་ཏུ་གྱུར། སྐབས་དེར་སིངྒ་ལར་
མཚོན་ན་ཆབ་སྲིད་དང་། དཔལ་འབྱོར་གྱི་ལམ་ལུགས་སོགས་ཕྱོགས་ཡོངས་
ནས་རྒྱ་གར་ཇི་བཞིན་ཡིན་པར་མ་ཟད། འཕྲོད་བསྟེན་དང་ཡོང་འབབ་ཀྱི་
སྒྲིག་གཞི་ཚང་མའང་རྒྱ་གར་ལ་དཔེ་བྱས་ནས་བཙུགས། རྒྱལ་ཁབ་གཉིས་
བར་དུ་བཀའ་བློན་མངགས་རེས་སོགས་ཕན་ཚུན་འགྲོ་འོང་ཡང་རྒྱུན་ཆད་
མེད། ཆོས་རྒྱལ་མྱ་ངན་མེད་ཀྱིས་དམིགས་བསལ་སྒོས་སིངྒ་ལར་གཟིགས་
སྐྱོང་བྱེད་བཞིན་ཡོད་པས། ཁོས་གླིང་དེར་ནང་བསྟན་སྤེལ་བའི་ཚོགས་པ་
མངགས་སྐབས། རང་གི་བུ་དབང་ཆེན་སྡེ་སྔོན་ལ་མངགས་པ་རེད།
དབང་ཆེན་སྡེ་ལ་མཚོན་ན། རྒྱལ་བུ་ཡིན་ཕྱིར་གཞོན་དུས་ནས་སློབ་
- 25 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གསོ་བཟང་བོ་མྱོང་བའི་སྐལ་བ་ཐོབ་པ་དང༌། སྐབས་དེར་སྙན་གྲགས་ཤིན་
ཏུ་ཆེ་བའི་གནས་བརྟན་མོགལལའི་བུ་ཆེན་པོའི་མདུན་ནས་རབ་ཏུ་བྱུང་
ཞིང་བསྙེན་པར་རྫོགས། ཁོང་ནང་བསྟན་གྱི་གཞུང་ཀུན་ལ་བྱང་ཆ་ཆེ་བ་
དང༌། ཁྱད་པར་དུ་པ་ལི་སྐད་ཀྱི་སྡེ་སྣོད་གསུམ་ལ་གཟིགས་རྟོག་ཟབ། མ་
ག་དྷ་དང་། མཉན་ཡོད་སོགས་སྟོན་པས་ཞབས་ཀྱིས་བཅགས་མྱོང་བའི་
གནས་ཆེན་ཀུན་ལ་ཕྱག་མཇལ་དང་མཆོད་པ་ཕུལ། སྤྱི་ལོའི་སྔོན་གྱི་ལོ་ཉིས་
བརྒྱ་དོན་བཞི་ལོར་མཁན་པོ་དང་ཡབ་རྒྱལ་པོའི་བཀའ་ལྟར་འཁོར་གྱི་དགེ་
སློང་བཞི་དང་དགེ་ཚུལ་གསུམ་བཅས་སིངྒ་ལའི་ལའི་ཡུལ་དུ་ནང་བསྟན་
སྤེལ་དུ་ཕྱིན། སྐབས་དེར་དབང་ཆེན་སྡེ་དགུང་ལོ་སོ་གཉིས་ལ་སོན་པ་དང་
བསྙེན་པར་རྫོགས་ནས་ལོ་བཅུ་གཉིས་སོང༌། ལུང་སྡེ་སྣོད་གསུམ་གྱི་འཆད་
ཉན་དང་ལམ་བསླབ་པ་གསུམ་གྱི་ཉམས་ལེན་ཀུན་མཐར་ཕྱིན་པས་དགྲ་
བཅོམ་པའི་འབྲས་བུའང་མངོན་དུ་བྱས་ཡོད་ལ། དུས་ཕྱིས་ཁོང་ལ་དགྲ་
བཅོམ་པ་དབང་ཆེན་སྡེ་ཞེས་སུ་གྲོགས། དགྲ་བཅོམ་པ་དབང་ཆེན་སྡེ་གླིང་
དེར་ཐོག་མར་འབྱོར་དུས་སིངྒ་ལའི་གླིང་ཨསྦཏལའི་རི་བོ་མི་ཤཱ་བྱ་བའི་རྩེའི་
ཨ་མྲའི་ལྗོན་པ་ཞིག་གི་གྲིབ་བསིལ་དུ་བཞུགས་པ་ན།91 རྒྱལ་པོ་སྐར་རྒྱལ་
འཁོར་བཅས་རྔོན་བྱེད་དུ་འོངས་པས་དགྲ་བཅོམ་པ་འཁོར་བཅས་མཐོང་
ནས། ཐོག་མར་གནོད་སྦྱིན་དུ་བསམས་ཏེ་མདའ་གཞུ་གྲབས་བྱས་པར། དགྲ་
བཅོམ་པས་སྐར་རྒྱལ་འདིར་ཤོག་བདག་ཅག་སངས་རྒྱས་ཀྱི་ཉན་ཐོས་དག་
ཁྱེད་ཀྱི་སླད་དུ་ཆོས་རྒྱལ་མྱ་ངན་མེད་ཀྱིས་བསྐུལ་ཏེ་འཛམ་བུ་གླིང་ནས་
འདིར་འོངས་པ་ཡིན། ཞེས་བརྡ་བྱིན་པ་ན། སྐར་རྒྱལ་གྱིས་ཆོས་རྒྱལ་མྱ་ངན་
མེད་ཀྱི་མཚན་ཐོས་པས་འཇིགས་པ་དང་བྲལ་ཏེ་མདའ་གཞུ་བོར་ནས་དགྲ་
བཅོམ་པའི་གམ་དུ་ཕྱིན། དགེ་སློང་གཞན་རྣམས་མཐོང་ནས། འཕགས་པ་
246 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག་
འདི་དག་ཀྱང་སངས་རྒྱས་ཀྱི་ཉན་ཐོས་ཡིན་ནམ། ཞེས་དྲིས། དགྲ་བཅོམ་
པས་རྒྱལ་པོ་ཆེན་པོ་འདི་དག་ཀྱང་སངས་རྒྱས་ཀྱི་ཉན་ཐོས་ཡིན་ཞེས་ལན་
བཏབ། ཡང་རྒྱལ་པོས་སངས་རྒྱས་ཀྱི་ཉན་ཐོས་གཞན་ཡང་འཛམ་བུ་གླིང་
ན་མཆིས་སམ་ཞེས་དྲིས། དགྲ་བཅོམ་པས་རྒྱལ་པོ་ཆེན་པོ་རེ་ཞིག་འཛམ་བུ་
གླིང་ཉིད་རྣམ་སྦྱར་འདི་ལྟ་བུ་དག་གིས་དམར་སེར་དུ་སྣང་ངོ་ཞེས་ལན་
བཏབ། དེ་ནས་དགྲ་བཅོམ་པས་རྒྱལ་པོ་སྐར་རྒྱལ་གྱི་བློ་རིག་ཇི་འདྲ་ཡིན་པ་
ཚོད་བགམ་ཕྱིར་དྲིས་པ། །
རྒྱལ་བོ་ཆེན་པོ་ཤིང་འདིའི་མིང་ཅི།
ཨ་མུའོ།།
འདི་ལས་གཞན་པའི་ཨ་མའི་ཤིང་འགའ་ཡོད་དམ།
འཕགས་པ་མང་དུ་མཆིས་སོ། །
དེ་དག་ལས་གཞན་པའི་ཤིང་མཆིས་སམ།
འཕགས་པ་ཨ་མུ་མ་ཡིན་པའི་ཤིང་མཐའ་དག་གོ།
དེ་གཉིས་ལས་གཞན་པའི་ཤིང་མཆིས་སམ།།
འཕགས་པ་གཅིག་ཁོ་ན་སྟེ། ཨ་མའི་ཤིང་འདི་ཉིད་དོ།།
དེ་ནས་དགྲ་བཅོམ་པས་རྒྱལ་པོ་ཆེན་པོ་ཤེས་རབ་ཅན་དུ་གཟིགས་
ནས་《བི་མ་ནའི་མདོ་》གསུངས་པ་དང་། གཞན་དཀོན་མཆོག་གསུམ་ལ་
སྐྱབས་སུ་འགྲོ་ཚུལ་ སོ་ཐར་གྱི་སྡོམ་པ་ཇི་ལྟར་བསྲུང་ཚུལ། དེ་དག་གི་ཕན་
ཡོན་སོགས་བཤད་པས་རྒྱལ་པོ་འཁོར་བཅས་སྙིང་ནས་དད་པར་གྱུར། །
རྒྱལ་པོས་སྔ་མོ་ནས་སངས་རྒྱས་ཀྱི་ཆོས་ཀྱི་དགེ་ཕན་ཅུང་ཙམ་ཤེས་
མོད། ཐེངས་དེར་དགྲ་བཅོམ་པའི་མདུན་ནས་སངས་རྒྱས་ཀྱི་གསུང་རབ་ཀྱི་
དོན་ཆ་ཚང་ཞིང་བརྒྱུད་རིམ་ལྡན་པ་ཞིག་གསན་བྱུང་བས་སྔར་ལས་ལྷག་
- 247 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
པའི་ དད་པ་དང་སྤྲོ་བ་ཆེན་པོ་འཕེལ་ཏེ། དགྲ་བཅོམ་པ་འཁོར་བཅས་ལ་
བསྙེན་བཀུར་བླ་ན་མེད་པ་བྱས། གནས་བརྟན་བྱོན་པའི་ས་དེར་སིངྒ་ལའི་
གླིང་གི་མཆོད་རྟེན་གྱི་ཐོག་མ་བཞེངས་པ་ད་ལྟའི་བར་བཞུགས་ “གནས་
དེར་དགྲ་བཅོམ་པ་གཟིམས་པའི་བྲག་སྐྱིབས་སུ་རྡོ་ལས་བྱས་པའི་མལ་ཁྲི་
དང་རྔས་ཆ་སོགས་མང་བར་བཤད། བྲག་སྐྱིབས་དེ་ནས་ཉིན་འགར་
བཞུགས་རྗེས། རྒྱལ་པོས་གདན་དྲངས་པ་ལྟར་ཕོ་བྲང་དུ་ཕེབས་ཤིང་དེ་
ནས་《ལྷའི་ཕོ་བྲང་གི་ལོ་རྒྱུས་》དང་《ཡི་དྭགས་ཀྱི་ལོ་རྒྱུས་》སོགས་གསུངས།
གོང་མའི་སྐྱེད་ཚལ་དུ་《ལྷའི་ཕོ་ཉའི་གཏམ་རྒྱུད་》དང་《མདོ་མཛངས་
བླུན་》སོགས་གསུངས་པས་སྐྱེས་བོ་ཐམས་ཅད་མི་དགེ་བའི་ལས་ལས་ལྡོག་
སྟེ་དགེ་བའི་ཕྱོགས་ལ་བཀོད། རྒྱལ་པོ་དང་བློན་འབངས་ཐམས་ཅད་སྙིང་
ནས་དད་པ་སྐྱེས་ཤིང༌། ཉིན་གཅིག་ནང་སློབ་མ་བརྒྱད་སྟོང་ལྔ་བརྒྱ་ལྷག་
འདུས་པ་བྱུང་། རྒྱལ་པོས་གོང་མའི་སྐྱེད་ཚལ་ཁྲོད་ཀྱི་སྤྲིན་ཆེན་པོའི་ཀུན་
དགའ་ར་བ་དེ་དགྲ་བཅོམ་པར་ཕུལ་བར་མ་ཟད། ད་དུང་གླིང་ག་དེ་རུ་
“གཙུག་ལག་ཁང་ཆེན་”ཞེས་པའི་དགོན་པ་ཞིག་ཀྱང་བཏབ། རྗེས་སུ་དགོན་
པ་དེ་ནི་སིངྒ་ལའི་གླིང་གི་ནང་བསྟན་གྱི་གནས་གཞི་གཙོ་བོ་དང༌། གནས་
བརྟན་སྡེ་བའི་ཆོས་ཀྱི་ལྟེ་གནས་སུ་གྱུར། །
དེ་ནས་རྒྱལ་པོས་སིད་ལའི་གླིང་དེར་ནང་བསྟན་གྱི་གཞི་ཡོངས་སུ་
ཚུགས་ཡོད་དམ་ཞེས་དྲིས་པ་ན། དགྲ་བཅོམ་པས་ད་དུང་ཚུགས་མེད། རྒྱུ་
མཚན་ནི། རྣམ་དག་ཚུལ་ཁྲིམས་ཀྱི་གླིང་ཞིག་ཕར་ཞོག་ཐ་ན་རབ་ཏུ་འབྱུང་
མཁན་ཞིག་ཀྱང་མེད་པས་ཡིན་ཞེས་ལན་བཏབ།
དགྲ་བཅོམ་པ་དབང་ཆེན་སྡེས་སིངྒ་ལའི་རྒྱལ་ས་ནས་ཆོས་གསུངས་
པའི་ཉིན་ཉེར་དྲུག་གི་རྗེས་སུ་དབྱར་གྱི་དུས་ཚིགས་སླེབས་པ་དང༌། རྒྱལ་
- 248 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
པོས་གཙུག་ལག་ཁང་ཆེན་དུ་རྣམ་དག་ཚུལ་ཁྲིམས་གླིང་ཞིག་བཙུགས་ལ།
རྒྱལ་བུ་བནྡྷ་སོགས་གཞོན་ནུ་ལྔ་བཅུ་རྩ་ལྔ་རབ་ཏུ་བྱུང་བས་སིངྒ་ལའི་གླིང་
དུ་རབ་བྱུང་གི་སྡེ་ཐོག་མ་ཚུགས། །
རྒྱལ་པོས་མེའེ་ཧྲ་ ཁ་རི་བོར་（$is ༧ : ill） རྡོ་ཡིས་བརྩིགས་པའི་
མཚམས་ཁང་རེ་བརྒྱད་བཞེངས་ལ། དགྲ་བཅོམ་པ་དབང་ཆེན་སྡེས་དགེ་
འདུན་པ་རྣམས་ཁྲིད་ནས་ལོ་རེ་བཞིན་དེར་དབྱར་བཞུགས་གནང་ཤིང༌།
ཁོང་གིས་སིངྒ་ལའི་གླིང་དུ་ནང་བསྟན་ཆ་ཚང་བར་དར་སྤེལ་གཏོང་ཆེད།
ཁོ་དང་མཉམ་དུ་སླེབས་པའི་ཚ་བོ་སོའུ་མོ་ན་（ ; g#*#y) ཡབ་རྒྱལ་པོ་མྱ་
ངན་མེད་ལ་སྟོན་པའི་རིང་བསྲེལ་དང་ལྷུང་བཟེད་སོགས་སློང་དུ་མངགས་
ཤིང༌། ཡབ་རྒྱལ་པོས་ཀྱང་དགྱེས་བཞིན་དུ་གནང་། སིངྒ་ལའི་གླིང་དུ་སྟོན་
པའི་རིང་བསྲེལ་སོགས་ནང་རྟེན་དུ་བཞུགས་པའི་མཆོད་རྟེན་ཆེན་པོ་ཞིག་
བཞེངས།
སྤྱི་ལོའི་སྔོན་གྱི་ལོ་ཉིས་བརྒྱ་སོ་གཉིས་ལོར། དགྲ་བཅོམ་པ་དབང་ཆེན་
སྡེ་དང་སིངྒ་ལའི་དགེ་འདུན་པ་རྣམས་ལྷན་གཅིག་ཏུ་འདུས་ནས་ཟླ་ངོ་
བཅུའི་རིང་མཆོད་རྟེན་དེའི་ནང་པ་ལི་སྐད་ཀྱི་སྡེ་སྣོད་གསུམ་ཕྱོགས་བསྡུས་
མཛད་(《གདུང་ཆེན་མོའི་ལོ་རྒྱུས་》ལས། འདི་ལ་བཀའ་བསྡུ་བཞི་པ་ཟེར་)
ཅིང་། རྒྱལ་པོ་སྐར་རྒྱལ་གྱིས་སྤྱིན་བདག་མཛད། སྐབས་དེར་རྒྱལ་བུ་བནྡྷ་
སོགས་སིངྒ་ལ་བའི་དགེ་འདུན་པས་དངོས་སུ་སོ་ཐར་གྱི་སྡོམ་པ་སྤེལ་ཐུབ་
པ་བྱུང་བས། སིངྒ་ལའི་ཡུལ་གྲུ་ཀུན་ཏུ་ནང་བསྟན་ཁྱབ་གདལ་དུ་དར་ཐུབ་
བའི་རྨང་གཞི་བརྟན་པོ་ཚུགས་ཤིང༌། རྒྱ་གར་ལས་གཞན་པའི་ནང་སྟན་གྱི་
རྒྱལ་ཁབ་ཨང་དང་པོ་རུ་གྱུར།
དགྲ་བཅོམ་པ་དབང་ཆེན་སྡེས་སིངྒ་ལར་ནང་བསྟན་སྤེལ་བའི་ལོ་
- 249 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
རྒྱུས་ནི། གཙོ་བོ་《གླིང་གི་ལོ་རྒྱུས་》དང་《གདུང་ཆེན་མོའི་ལོ་རྒྱུས་》
《ལངྐར་གཤེགས་པའི་མདོ་》སོགས་ལ་གཞི་བཅོལ་བ་ཞིག་ཡིན། 《གདུང་
ཆེན་མོའི་ལོ་རྒྱུས་》སུ་རབ་བཏགས་ཀྱི་ཆའང་ཅུང་ཟད་ལྡན་མོད། འོན་
ཀྱང་། དེའི་ནང་བཀོད་པའི་གནས་ཚུལ་མང་ཆེ་བ་ནི། ས་འོག་ནས་བཏོན་
པའི་རྡོ་བརྐོས་ཡི་གེ་སོགས་གནའ་རྫས་མི་ཉུང་བ་ཞིག་གིས་བདེན་དབང་
བྱས་ཡོད། ཉེ་སྔོན་ལང་ཀའི་ཡུལ་གྱི་མ་ཏྲ་ཁ་ལ་ཕོའུ་བ་( madhakalapuva)
ཞེས་པའི་ས་ཁུལ་གྱི་ར་ས་ག་ལའི་(Rassagala)ཡུལ་གྱི་རྡོ་དོང་ཞིག་ནས་རྡོ་
བརྐོས་ཡི་གེ་མང་པོ་རྙེད། གནའ་རྫས་བརྟག་དཔྱད་མཁས་པ་ཕ་ར་ན་བེ་
ཐ་ན་(paranavitana)བྱ་བས་བདེན་དཔང་བྱས་པ་ལྟར་ན། སྤྱི་ལོའི་སྔོན་གྱི་
དུས་རབས་གཉིས་པའི་སྐབས་ཀྱི་སིངྒ་ལའི་རྒྱལ་པོ་ཨུ་ཏྟཡས་(སྐར་རྒྱལ་གྱི་
ནུ་བོ་)སྲིད་བཟུང་སྐབས་བརྐོས་པར་བཤད། རྡོ་བརྐོས་ཡི་གེའི་ནང་དོན་ནི།
དགྲ་བཅོམ་པ་དབང་ཆེན་སྡེ་སིངྒ་ལར་སླེབས་ནས་ནང་བསྟན་སྤེལ་ཚུལ་
དང་མཆོད་རྟེན་བཞེངས་ཚུལ་སོགས་བཀོད་ཡོད། ཆོས་རྒྱལ་མྱ་ངན་མེད་
ཀྱི་རྡོ་བརྐོས་ཡི་གེ་བཅུ་གསུམ་པའི་སྟེང་དུའང་གནས་ཚུལ་དེ་བཀོད་འདུག
མདོར་ན། སྤྱི་ལོའི་སྔོན་གྱི་དུས་རབས་གསུམ་པའི་སྐབས་དགྲ་བཅོམ་པ་
དབང་ཆེན་སྡེ་སོགས་སིངྒ་ལའི་གླིང་དུ་ནང་བསྟན་སྤེལ་དུ་འོང་བའི་ལོ་རྒྱུས་
ནི་སུས་ཀྱང་བསྙོན་དུ་མེད་པ་ཞིག་རེད།
དགྲ་བཅོམ་པ་དབང་ཆེན་སྡེའི་གཙོས་ཁོང་དང་མཉམ་དུ་སླེབས་པའི་
དགེ་འདུན་པ་རྣམས་ཀྱིས་པ་ལི་སྐད་ཀྱི་སྡེ་སྣོད་གསུམ་དང་དེའི་འགྲེལ་བ་
དང་བཅས་པ་སིངྒ་ལར་གདན་དྲངས་པ་དང་། སིངྒ་ལའི་སྐད་ཀྱིས་གཞན་
ལ་ཆོས་འཆད་པ་འདིས་དགྲ་བཅོམ་པ་དབང་ཆེན་སྡེ་ནི་སྐད་རིགས་ཀྱི་ཆ་
ནས་ཀྱང་ལྷན་སྐྱེས་ཀྱི་ཤེས་རབ་ལྡན་པ་མཚོན་ཐུབ། ད་དུང་རྒྱ་གར་གྱི་སྐད་
250 -



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
གྲགས་ཆེ་བའི་རྩོམ་རིག་སྐོར་ཞིག་ཀྱང་སིངྒ་ལའི་གླིང་དུ་གདན་དྲངས་པ་
རེད། རྒྱུ་རྐྱེན་དེ་དག་ལ་བརྟེན་ནས་གླིང་དེར་རང་གི་ཡི་གེ་བྱུང་ཞིང་། སིངྒ་
ལའི་དགེ་སློང་རྣམས་ཀྱིས་ཡི་གེ་དེ་ལ་བརྟེན་ནས་པ་ལི་སྐད་ཀྱི་སྡེ་སྣོད་
གསུམ་གྱི་འགྲེལ་བ་རྣམས་ཤིང་ཏ་ལའི་ལོ་མའི་སྟེང་བྲིས་ཡོད་པ་དེས། ནང་
བའི་བསྟན་པ་ཡང་དག་པའི་སྒོ་ནས་རྒྱུན་འཛིན་དང་དར་སྤེལ་དུ་གཏོང་
བར་ནུས་པ་གལ་ཆེན་ཐོན་ཡོད་ལ། སིངྒ་ལའི་རྒྱལ་ཡོངས་ཀྱི་རིག་གནས་དེ་
ཆུ་ཚད་གསར་བ་ཞིག་ལ་སླེབས་པར་ཡང་སྐུལ་འདེད་ཀྱི་ནུས་པ་ཆེན་པོ་
ཐོན་ཡོད། དགྲ་བཅོམ་པ་དབང་ཆེན་སྡེ་གླིང་ཕྲན་དེར་ཕེབས་ནས་ལོ་ཞེ་
བརྒྱད་ལོན་པ་(སྤྱི་ལོའི་སྔོན་གྱི་ལོ་ཉིས་བརྒྱ་)ཁོང་དགུང་གྲངས་བརྒྱད་ཅུ་
ཐམ་པའི་སྟེང་སིངྒ་ལའི་གླིང་དུ་གཟུགས་སྐུའི་བཀོད་པ་ཆོས་དབྱིངས་སུ་
འཐིམས་སོ། །
བཞི། འཕགས་མ་དགེ་འདུན་རྩ་ལག་མ་སིངྒ་ལའི་གླིང་དུ་ཕེབས་
ནས་དགེ་སློང་མའི་སྡེ་བཙུགས་ཚུལ།
དགྲ་བཅོམ་པ་དབང་ཆེན་སྡེས་ནུས་ཤུགས་ཆེན་པོས་ནང་བསྟན་དར་
སྤེལ་བྱས་པར་མཛད་རྗེས་ཆེ་ན་འང་། དགེ་སློང་མའི་སྡོམ་རྒྱུན་སྤེལ་བར་
ནུས་མཐུ་མེད་པས་རང་གི་སྲིང་མོ་དགེ་འདུན་རྩ་ལག་མ་གདན་འདྲེན་
དགོས་བྱུང་། །
རྒྱལ་པོ་སྐར་རྒྱལ་གྱི་བུ་མོ་ཨ་ནུ་མ་བྱ་བས་བུ་མོ་ལྔ་བརྒྱ་ཁྲིད་དེ་དགྲ་
བཅོམ་པ་དབང་ཆེན་སྡེའི་མདུན་ནས་《བི་མ་ནིའི་མདོ་》གསན་པས་ཐམས་
-- 251 -



བོད་རིག་པའི་གནད་ག་ཞི་ཞིབ་འཇུག་སྦས་དོན་གསལ་བྱེད་
ཅད་ཀྱིས་བདེན་པ་མཐོང་བ་དང་། བུ་མོ་ཨ་ནུ་མས་ཡབ་རྒྱལ་པོར་རབ་ཏུ་
དབྱུང་བར་ཞུས་པ་དགྲ་བཅོམ་པར་གསོལ་བ་ན། དགྲ་བཅོམ་པས་ཁོ་བོ་
བུད་མེད་རབ་ཏུ་དབྱུང་བར་མ་གནང་བས། བདག་གི་སྲིང་མོ་དགེ་འདུན་
རྩ་ལག་མ་བྱ་བ་ཡོད་པ་གདན་དྲོངས་ཤིག་ཅེས་གསུངས། །
ཡང་རྒྱལ་པོ་སྐར་རྒྱལ་གྱིས་རང་གི་ཚ་བོ་རྒྱལ་བུ་འཆི་ལྟས་བྱ་བ་ལ།
དུང་དཀར་གཡས་འཁྱིལ་དང་། མུ་ཏིག་ལ་སོགས་པའི་སྐྱེས་མང་བོ་དང་
བཅས་གནང་ནས་སྐྱ་ནར་གྱི་བུར་བརྫངས་པས། ཆོས་རྒྱལ་མྱ་ངན་མེད་ཀྱིས་
རྒྱལ་བོ་སྐར་རྒྱལ་ཆོས་ལ་མོས་པ་ཐོབ་པ་ཐོས་ནས་ཤིན་ཏུ་དགའ་བར་གྱུར་
ཅིང་། རང་གི་བུ་མོ་དགེ་འདུན་རྩ་ལག་མ་མངགས་རྒྱུར་ཡིད་འཐད་བྱུང་། བྱང་
ཆུབ་ཤིང་གི་ཡལ་ག་ཞིག་བླངས་ཏེ་གསེར་གྱི་ཡོལ་གོ་ལུས་ཚད་དང་མཉམ་
པའི་ནང་བཙུགས། ཉིན་བདུན་ལ་དུས་སྟོན་བྱས་ཏེ་འཁོར་དགེ་སློང་མ་བཅུ་
དང་བཅས་སིངྒ་ལའི་གླིང་དུ་བསྐྱལ། བྱང་ཆུབ་ཤིང་གི་ཡལ་ག་དེ་སྤྲིན་ཆེན་
པོའི་ཀུན་དགའ་ར་བར་བཙུགས་པ་ད་ལྟའི་བར་བཞུགས་ཤིང་། སིངྒ་ལ་བ་
རྣམས་ཀྱིས་སྲོག་གི་སྙིང་བོ་ལྟར་གཅེས་བསྲུང་བྱེད། སྲས་མོ་ཨ་ནུ་མ་འཁོར་
ལྔ་བརྒྱ་དང་བཅས་པ་འཕགས་མ་དགེ་འདུན་རྩ་ལག་མའི་མདུན་ནས་རབ་
ཏུ་བྱུང་ཞིང་བསྙེན་པར་རྫོགས་པས། སིངྒ་ལའི་གླིང་དུ་དགེ་སློང་མའི་སྡེ་
དངོས་སུ་ཚུགས་པར་གྱུར། རྒྱལ་པོ་སྐར་རྒྱལ་གྱིས་དགེ་སློང་མ་རྣམས་ལའང་
དགེ་སློང་དང་འདྲ་བར་བསྙེན་བཀུར་དང་གཙུག་ལག་ཁང་བཞེངས་པ་
སོགས་ཀྱི་མཐུན་རྐྱེན་ཕུན་སུམ་ཚོགས་པ་བསྒྲུབས། དུས་ཕྱིས་འཕགས་མ་
དགེ་འདུན་རྩ་ལག་མ་འཁོར་བཅས་སིངྒ་ལའི་གླིང་དུ་ཕེབས་ཁར་བཀོལ་
བའི་ཤིང་གྲུ་དང་། གྲུ་ཁེམ། དེད་དཔོན་བཅས་གླིང་དེའི་བྱིན་རྟེན་གཙོ་གྲས་
ཤིག་ཏུ་གྱུར་ཡོད།
- 252



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
སྤྱིར་སྟོན་པ་དང་འབྲེལ་བའི་བྱིན་རྟེན་ལ་རིགས་གསུམ་དུ་དབྱེ་ཆོག་
སྟེ། དང་པོ་ནི། སྟོན་པའི་སྐུའི་ཆ་ཤས་སུ་གྱུར་པའི་ཚེམས་དང་། དབུ་སྐྲ།
རིང་བསྲེལ་བཅས་ཡིན། གཉིས་པ་ནི། སྟོན་པས་བཀོལ་མྱོང་བའི་ཡོ་བྱད་དེ།
ལྷུང་བཟེད་དང་། འཁར་གསིལ། ཆོས་གོས་སོགས་ཡིན། གསུམ་པ་ནི། ཆོས་
འཁོར་བསྐོར་བ་སོགས་ལ་གྲོགས་བྱེད་པའི་གཞན་སྟེང་གི་ཆ་རྐྱེན་ཏེ། དཔེར་
ན། བྱང་ཆུབ་ཤིང་ལྟ་བུ་ལ་གོ་དགོས།
རིགས་སྔ་མ་གཉིས་ནི་སིངྒ་ལའི་གླིང་དུ་སྔ་མོ་ནས་ཡོད་ལ། ཕྱི་མ་ནི་
འཕགས་མས་གདན་དྲངས་པ་གོང་དུ་ཞུས་ཟིན་པ་ལྟར་རོ།།
བྱང་ཆུབ་ཤིང་ལ་བདག་སྐྱོང་བྱེད་ཆེད། ཆོས་རྒྱལ་མྱ་ངན་མེད་ཀྱིས་
མི་རིགས་བརྒྱད་འཛོམས་པའི་མི་བརྒྱ་ལྷག་འཕགས་མ་དང་མཉམ་དུ་སིངྒ་
ལར་མངགས། དེའི་ནང་གི་འགན་འཁུར་པ་གཙོ་བོ་ནི། རིགས་བྲམ་ཟེ་ཡིན་
པའི་རྒྱལ་བུ་ཞིག་ཡིན། རྒྱལ་བུ་དེའི་བཀོད་འདོམས་འོག་རེས་མོས་ཀྱིས་ཉིན་
མཚན་ཀུན་ཏུ་སྲུང་སྐྱོབ་ནན་མོ་བྱེད་བཞིན་ཡོད། མཚན་མོ་སྲུང་མཁན་གྱི་
ལག་ཏུ་རལ་གྲི་ཞིག་ཐོགས་ནས་དུས་ཚོད་ཕྱེད་ཀའི་ནང་བསྐོར་བ་ཐེངས་
གཅིག་བྱེད་དགོས། བྱ་དང་ཕོ་རོག་འགོག་ཆེད་མདའ་གཞུའང་བཀོད་སྒྲིག་
བྱས་ཡོད། ཁོ་ཚོ་རྒྱལ་པོས་དངོས་སུ་བདག་སྐྱོང་བྱེད་བཞིན་ཡོད་པས། སྤྱི་
ཚོགས་ཀྱི་གོ་གནས་ཧ་ཅང་མཐོ། དེ་བས་ཆོས་རྒྱལ་ངན་མེད་ཀྱིས་མངགས་
པའི་བྱང་ཆུབ་ཤིང་སྲུང་མཁན་གྱི་མི་དེ་དག་སིངྒ་ལའི་གླིང་དུ་གཞི་སྡོད་
བྱས་རྗེས། རིགས་རུས་ཀྱི་དབྱེ་བ་དེ་འདྲ་གསལ་བོ་མིན་པའི་སིངྒ་ལའི་གླིང་
གི་རིགས་རུས་ཀྱི་དབྱེ་བ་དེའང་རིམ་གྱིས་ཇེ་གསལ་དུ་གྱུར། སྤྱིར་ནང་
བསྟན་གྱི་དགོངས་དོན་ལྟར་སེམས་ཅན་ཐམས་ཅད་འདྲ་མཉམ་ཡིན་པའི་
བསམ་བློ་དར་སྤེལ་དུ་གཏོང་འདོད་པ་ཡིན་མོད། རྗེས་སུ་དེ་ལས་ལྡོག་སྟེ་
- 253 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གྲལ་རིམ་གྱི་འགལ་བ་སོགས་སྤྱི་ཚོགས་སྟེང་གི་རྙོག་འཛིང་ཇེ་ཆེར་གྱུར་པ་
དང་། སྤྱི་ཚོགས་ཀྱི་དཔལ་འབྱོར་དང་རིག་གནས་འཕེལ་རྒྱས་ལའང་གེགས་
ཆེན་པོ་ཐེབས་པ་དེ་ནི། འཕགས་མས་ཀྱང་སྐབས་དེར་ཐུགས་ལ་ཤར་མ་
མྱོང་བའི་གནད་དོན་ཞིག་ཡིན་ལས་ཆེ།
འཕགས་མ་སིངྒ་ལའི་གླིང་དུ་དགེ་སློང་མའི་སྡོམ་རྒྱུན་སྤེལ་དུ་ཕེབས་
ནས་ལོ་སུམ་ཅུ་ལྷག་གི་རྗེས་ཏེ། དགྲ་བཅོམ་པ་དབང་ཆེན་སྡེ་སྐུ་མྱ་ངན་
ལས་འདས་པའི་ཕྱི་ལོ་(སྤྱི་ལོའི་སྔོན་གྱི་ལོ་199)གཟུགས་སྐུའི་བཀོད་པ་ཆོས་
དབྱིངས་སུ་ཐིམས། སྤྲིན་ཆེན་པོའི་ཀུན་དགའ་ར་བར་འཕགས་མའི་གསེར་
གདུང་ནང་རྟེན་དུ་བཞུགས་པའི་མཆོད་རྟེན་ཆེན་པོ་ཞིག་བཞེངས་
དགྲ་བཅོམ་པ་དབང་ཆེན་སྡེ་མིང་སྲིང་གཉིས་ཀྱི་དུས་རབས་ཕྱེད་
ཙམ་རིང་གི་འབད་བརྩོན་དང༌། རྒྱལ་པོ་སྐར་རྒྱལ་གྱི་བླ་ན་མེད་པའི་རྒྱབ་
སྐྱོར། སྐབས་དེའི་སྤྱི་ཚོགས་ཀྱི་གནས་ཚུལ་དང༌། རིག་གནས་དང་ལོ་རྒྱུས་
ཀྱི་རྒྱབ་ལྗོངས། རྒྱལ་ཁབ་གཉིས་ཀྱི་འབྲེལ་བ་གཏིང་ཟབ་ཏུ་གྱུར་པ་བཅས་
ལ་བརྟེན་ནས། སྤྱི་ལོའི་སྔོན་གྱི་ལོ་ཉིས་བརྒྱའི་སྔ་གཞུག་ཏུ་ནང་བསྟན་འདི་
ཉིད་སིངྒ་ལའི་མི་དམངས་ཡོངས་ཀྱིས་དད་པ་བྱེད་པའི་རྒྱལ་ཁབ་ཀྱི་ཆོས་
ལུགས་སུ་གྱུར།
རིག་གནས་ཀྱི་ཕྱོགས་ནས་བྲམ་ཟེའི་རིག་གནས་རྩ་ནས་མེད་པར་
བཟོས་ཏེ་ནང་བསྟན་ཤེས་རིག་ཉིད་རྒྱལ་ཁབ་ཀྱི་རིག་གནས་སུ་གཏན་
འཁེལ་བྱས་པས། སྔོན་གྱི་བྲམ་ཟེའི་ཆོས་ལུགས་པ་རྣམས་ཀྱི་སྤྱི་ཚོགས་ཀྱི་
གོ་གནས་དང་ཐོབ་ཐང་མེད་པར་གྱུར་པ་་དང༌། རྒྱལ་པོས་ཀྱང་བྲམ་ཟེའི་
ཆོས་ལ་བརྩི་འཇོག་མི་བྱེད་པར་དགེ་འདུན་པའི་སློབ་སྟོན་ལ་ཉན་པའི་
མགོ་བརྩམས་པ་དང༌། བློན་པོས་ཀྱང་རིག་བྱེད་བཞི་སློབ་པ་དོར་ཏེ་སྡེ་སྣོད་
254་



ས་བཅད་གཉིས་པ། གཞུང་དོན་བྱུང་འཕེལ་ཞིབ་འཇུག
གསུམ་ལ་སྦྱོང་ཞིང་། སློབ་གསོའི་ལྟེ་གནས་ཀྱང་བྲམ་ཟེའི་ཁྱིམ་ནས་དགོན་
པར་གྱུར། བྲམ་ཟེའི་ཆོས་ལུགས་ཀྱི་བྱ་འགུལ་སྤེལ་ས་ཐམས་ཅད་ནང་བསྟན་
སྤེལ་ཡུལ་དུ་གྱུར་ལ། ནང་བསྟན་གྱིས་བསྔགས་པའི་བྱམས་སྙིང་རྗེ། བཟོད་
སྒོམ། སྦྱིན་པ་སོགས་བླ་ན་མེད་པའི་ཀུན་སྤྱོད་ཐམས་སིངྒ་ལའི་མི་རིགས་ཀྱི་
རང་བཞིན་དུ་གྱུར། དེ་དང་མཉམ་དུ་ནང་བསྟན་རྩོམ་རིག་དང་། སྒྱུ་རྩལ་
སོགས་ཀྱང་མྱུར་དུ་འཕེལ་རྒྱས་ཆེན་པོ་ཕྱིན།
ཆབ་སྲིད་ཀྱི་ཐད་ནས། རྒྱལ་པོ་ལ་མཚོན་ན་རྒྱལ་ཁབ་སྐྱོང་མཁན་ཡིན་
པར་མ་ཟད། ནང་བསྟན་ལ་དད་པ་བྱེད་མཁན་ཡང་ཡིན་ཏེ་ཁོས་ངེས་པར་
དུ་དགོན་པ་གསར་འཛུགས་དང་ཞིག་གསོ། དགེ་འདུན་པའི་སྦྱིན་བདག་
སོགས་བྱེད་དགོས་ཤིང་། རྒྱལ་པོ་འདེམ་སྐབས་ཀྱང་ནང་བསྟན་ལ་སྙིང་
ནས་དད་པ་ཡོད་མཁན་ཞིག་རྒྱལ་པོར་འདེམས་དགོས་(རྗེས་སུ་རྒྱལ་བོར་
བསྐོ་དགོས་ན་ངེས་པར་བྱང་ཆུབ་ཀྱི་ལམ་ལ་བློ་སྦྱངས་པ་སྔོན་དུ་སོང་བ་
ཞིག་ཡིན་དགོས་པ་གཏན་འཁེལ་བྱས་ཡོད་)དགེ་འདུན་པ་མཐོང་ན་རྒྱལ་
པོས་ཀྱང་མགོ་བོ་སྒུར་ནས་བརྩི་བཀུར་བྱེད་དགོས་པ་དང་། དགེ་འདུན་
པས་རྒྱལ་པོར་གོང་བཀུར་བྱེད་མི་དགོས། །
དཔལ་འབྱོར་ཐད་ནས། གཙོ་བོ་ནང་བསྟན་གྱི་ཁེ་ཕན་ལ་དམིགས་
ནས་དཔལ་འབྱོར་འཕེལ་རྒྱས་སུ་གཏོང་དགོས་པ་དང༌། རྒྱལ་པོ་ཞིག་ཁྲི་ལ་
བཀོད་རྗེས་ཁོས་མཆོད་རྟེན་བཞེངས་པ་དང་ཆུ་མཛོད་ཞིག་གསོ་བྱེད་པའི་
ལས་དོན་གཉིས་ངེས་པར་སྒྲུབ་དགོས། སིངྒ་ལའི་དགོན་པ་གང་ཡིན་ཀྱང་
དེའི་ལོགས་སུ་ཆུ་མཛོད་རེ་ཡོད་ལ། ཆུ་མཛོད་རེའི་ཉེ་འགྲམ་དུ་མཆོད་རྟེན་
རེ་བཞེངས་ཡོད་པ་རེད། དེ་ལྟར་ཆུ་བེད་འཛུགས་སྐྲུན་དར་རྒྱས་ཆེ་བ་དེས་
ཞིང་ལས་འཕེལ་རྒྱས་ལ་སྐུལ་འདེད་ཆེན་པོ་ཐེབས་ཤིང་། གནའ་བོའི་སིངྒ་
- 255 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ལར་“ཤར་ཕྱོགས་ཀྱི་འབྲུ་མཛོད་”ཅེས་པའི་མཚན་སྙན་ཡང་ཐོགས་མྱོང་།
སིངྒ་ལར་ནང་བསྟན་དར་རྗེས་ནང་བསྟན་གྱིས་སིངྒ་ལའི་མི་དམངས་
ཀྱི་རིག་གནས་དར་རྒྱས་སུ་འགྲོ་བར་ནུས་པ་གལ་ཆེན་བཏོན་ཡོད་དོ། །
དཔྱད་རྩོམ་འདི་ནི་1999ལོར་《མཚོ་སྔོན་དགེ་ཐོན་སློབ་ཆེན་གྱི་རིག་གཞུང་དུས་དེབ་》
གཉིས་ང་འི་སྟེང་བཀོད་
ལུང་ཁུངས།
[1][2][3][4][5][7]《ལང་ཀར་གཤེགས་པའི་མདོ》སྡེ་དགེ་བཀའ་འགྱུར་གྱི་མདོ་སྡེ་
ཅ་དུམ་ནང་གསལ།
[6]《དགེ་འདུན་ཆོས་འཕེལ་གྱི་གསུང་རྩོམ་དེབ་གཉིས་པ》བོད་ལྗོངས་བོད་ཡིག་
དཔེ་རྙིང་དཔེ་སྐྲུན་ཁང་། 1994.4
18i《རྒྱ་གར་ཆོས་འབྱུང》སི་ཁྲོན་མི་རིགས་དཔེ་སྐྲུན་ཁང་། 1994.10
[9] [103《དགེ་འདུན་ཆོས་འཕེལ་གྱི་གསུང་རྩོམ་དེབ་དང་པོ》 བོད་ལྗོངས་བོད་
ཡིག་དཔེ་རྙིང་དཔེ་སྐྲུན་ཁང་། 1990.4
- 256 -



ས་བཅད་གསུམ་པ། ཚོ་ག་ཞིབ་འཇུག
དང་པོ། བོད་ཀྱི་ལྷ་གསོལ་དགེ་སྒྲུབ་ཀྱི་
ཆོ་ག་སྤེལ་ལུགས་བཤད་པ།
གླེང་གཞི།
དེ་ཡང་རང་བྱུང་ལས་བརྒལ་བའི་སྟོབས་ཤུགས་ལ་དད་པ་སྟེ་ལྷ་ལ་
དད་མཆོད་བྱེད་པའི་སྤྱི་ཚོགས་ཀྱི་སྣང་ཚུལ་འདི་ནི་གནའ་རྫས་རྟོག་དཔྱོད་
རིག་པའི་ཞིབ་འཇུག་བྱས་པ་ལྟར་ན། ད་ལྟའི་བར་མི་ལོ་ཁྲི་བཅུ་ནས་བཅོ་
ལྔའི་བར་གྱི་ལོ་རྒྱུས་ལྡན་ལ། ལྷ་ལ་དད་པའི་སྣང་ཚུལ་འདི་ནི་འགྲོ་བ་མིའི་
རིགས་ཀྱི་རིག་གནས་འཕེལ་བའི་ལོ་རྒྱུས་སྟེང་ཐུན་མོང་དུ་སྣང་བའི་གནད་
དོན་ཞིག་ཡིན་པ་མ་ཟད། སྤྱི་ཚོགས་ཀྱི་ཁོར་ཡུག་དང་དུས་རབས་མི་འདྲ་
བའི་ནང་ལྷ་གསོལ་དགེ་སྒྲུབ་ཀྱི་ཆོ་ག་སྤེལ་ལུགས་ལའང་འགྱུར་ལྡོག་བྱུང་སྟེ་
མཆོད་སྟངས་སྣ་ཚོགས་སུ་གྲུབ་ཡོད་ལ། ཐ་ན་མི་རིགས་གཅིག་གི་ཆོས་དད་
ཆོ་ག་སྤེལ་ལུགས་ལ་མཚོན་ནའང་དུས་སྐབས་སོ་སོར་རང་རང་གི་ཐུན་མོང་
མ་ཡིན་པའི་ལྷ་གསོ་དགེ་སྒྲུབ་ཀྱི་ཆོ་ག་སྤེལ་ལུགས་རེ་ཡོད་པ་མ་ཟད། སྔ་མ་
སྔ་མ་ལས་ཕྱི་མ་ཕྱི་མའི་གཞུང་ལུགས་དང་། ཕྱག་ལེན། ཆོ་ག་བཅས་ཆ་ཇེ་
ཚང་དང་འཐུས་སྒོ་ཇེ་འཛོམས་སུ་སོང་བ་ཞིག་རེད།
- 257



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
རང་རེ་བོད་ལ་མཚོན་ནའང་སྤྱི་ལོ་དུས་རབས་བདུན་པའི་ནང་
བཙན་པོ་སྲོང་བཙན་སྒམ་པོ་ནས་འགོ་ཚུགས་ཏེ་རྒྱ་གར་གྱི་སངས་རྒྱས་ཆོས་
ལུགས་བོད་ལ་དར་བ་ནས་བཟུང༌། བོད་ཀྱི་སྤྱི་ཚོགས་སྟེང་གདོད་མ་ནས་
གནས་ཤིང་མི་དམངས་མང་ཚོགས་ཀྱི་འཚོ་བ་གོམས་གཤིས་དང་། བསམ་
བློའི་འདུ་ཤེས་ལ་བག་ཆགས་དང་ཤན་ཤུགས་ཟབ་མོ་ཐེབས་པའི་བོན་ཆོས་
དང་ཕྱིས་བྱུང་ནང་ཆོས་བར་འགལ་བ་དང་འཐབ་རྩོད་བསྟུད་མར་བྱུང་
བ་དང་བསྟུན་ཕན་ཚུན་མཉམ་བསྲེས་དང་བླང་དོར་གྱི་སྣང་ཚུལ་ཡང་
གང་མང་བྱུང་མཐར། བོད་རང་གི་ཐུན་མོང་མ་ཡིན་པའི་བོད་བརྒྱུད་ནང་
བསྟན་ཞེས་པའི་གཞུང་ལུགས་ཀྱི་མ་ལག་ཆ་ཚང་ལྡན་པའི་ཆོས་ལུགས་ཀྱི་
རིག་གནས་འདི་དར་བ་རེད། །
བོད་བརྒྱུད་ནང་བསྟན་གྱི་ལྷ་གསོལ་དགེ་སྒྲུབ་ཀྱི་ཆོ་ག་འདི་ཡང་ཆོས་
ལུགས་དར་ཡོད་པའི་འཛམ་གླིང་གི་མི་རིགས་གཞན་རྣམས་ཀྱི་ལྷ་གསོལ་
དགེ་སྒྲུབ་ཀྱི་ཆོ་ག་དང་ཡོངས་སུ་མཚུངས་ཞེས་སྨྲ་མི་སྤོབས་ཏེ། རྒྱུ་མཚན་
ནི་ཆོས་ལུགས་མི་གཅིག་པའི་མི་རིགས་ཕན་ཚུན་བར་ལྟ་ཞོག ཆོས་ལུགས་
གཅིག་པའི་མི་རིགས་ཕན་ཚུན་བར་དང༌། ཐ་ན་ཆོས་ལུགས་དང་མི་རིགས་
གཅིག་ནང་ཡང་ས་གནས་དང་ཡུལ་ཁམས་མི་གཅིག་པའི་དབང་གིས་ཆོས་
ལུགས་དད་སྟངས་དང་ཆོ་ག་སྤེལ་ལུགས་སོ་སོ་བ་རེ་ཡོད་པ་རེད། ཡིན་
ནའང་འགྲོ་བ་མིའི་རིགས་ཀྱི་རིག་གནས་འཕེལ་བའི་ལོ་རྒྱུས་ནང་མཐའ་
གཅིག་ཏུ་རྒྱལ་ཁབ་དང་མི་རིགས་གཅིག་མིན་ཚེ་རིག་གནས་དང་འཚོ་
གཞེས་བྱེད་སྟངས་ཀྱང་ངེས་པར་ཐ་དད་ཡིན་དགོས་པའི་ངེས་པ་མེད།
དཔེར་ན། གོས་གྱོན་པ་དང་ཁང་པར་སྡོད་པ། ལྷ་ཡོད་པའི་འདུ་ཤེས་ལྡན་
པ་སོགས་ནི་གདོད་མ་ནས་འགྲོ་བ་མིའི་རིགས་སྤྱི་ལ་ཁྱབ་པའི་ཐུན་མོང་གི་
-258



ས་བཅད་གསུམ་པ། ཆོ་ག་ཞིབ་འཇུག
རིག་གནས་སྣང་ཚུལ་ཞིག་ཡིན། དེ་བས་བོད་ཀྱི་ལྷ་གསོལ་དགེ་སྒྲུབ་ཀྱི་ཆོ་ག་
འདི་ལ་མཚོན་ནའང་སྒྲུབ་ཐབས་སྐོར་ཞིག་མི་རིགས་གཞན་གྱི་ཆོས་ལུགས་
ཁྲོད་ཀྱི་ལྷ་གསོལ་དགེ་སྒྲུབ་ཀྱི་ཆོ་ག་དང་ཆ་ཡོངས་སུ་མཐུན་པ་དང་། སྒྲུབ་
ཐབས་སྐོར་ཞིག་བོད་རང་གི་ཐུན་མོང་མ་ཡིན་པའི་སྲོལ་རྒྱུན་གྱི་སྒྲུབ་ཐབས་
ཤིག་རེད།
གཤམ་དུ་བོད་རིགས་དམངས་ཁྲོད་དུ་རྒྱུན་འབྱམས་སུ་དར་ཁྱབ་བྱུང་
བའི་ལྷ་གསོལ་དགེ་སྒྲུབ་བྱེད་ཚུལ་ཏེ། ལུས་དང༌། ངག ཡིད། ཡིད། རྫས་བཅས་
དོན་ཚན་བཞིའི་སྒོ་ནས་ལྷ་གསོལ་དགེ་སྒྲུབ་བྱེད་ཚུལ་འཆད་པར་བྱ་བ་ལ་
གཅིག ལུས་ཀྱི་སྒོ་ནས་ལྷ་གསོལ་དགེ་སྒྲུབ་བྱེད་ཚུལ།
སྤྱིར་ལྷ་གསོལ་དགེ་སྒྲུབ་ཀྱི་ཆོ་ག་གང་ཞིག་བྱེད་ནའང་ལུས་ངག་ཡིད་
གསུམ་གྱི་བྱེད་པ་ཟུང་དུ་འབྲེལ་བ་ལ་བརྟེན་ནས་སྒྲུབ་དགོས་པ་ཞིག་ལས།
ལུས་ཁོ་ནའི་རྩོལ་བ་ལ་བརྟེན་ནས་ལྷ་གསོལ་དགེ་སྒྲུབ་བྱེད་པའི་སྣང་ཚུལ་
ཞིག་མི་འདུག་མོད། འོན་ཀྱང་འདིར་གཙོ་བོ་ལུས་ཀྱི་ཉམས་འགྱུར་སྣ་ཚོགས་
ཀྱིས་ཆོ་ག་སྒྲུབ་པ་གཙོ་བོར་བཏོན་པས་ན་ལུས་ལ་བརྟེན་ནས་ལྷ་གསོལ་
དགེ་སྒྲུབ་བྱེད་ཚུལ་གྱི་རིགས་ཟུར་དུ་བཤད་པ་ཡིན། །
ལུས་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ་འདི་ནི། འཛམ་གླིང་
གི་ཆོས་ལུགས་པ་སྤྱི་ལ་ཁྱབ་པ་ཞིག་ཡིན་ཏེ། ཆོས་ལུགས་བྱུང་བ་ནས་བཟུང་
ལུས་ངག་ཡིད་གསུམ་ལ་བརྟེན་ནས་ལྷ་དང་ཐར་བ་སྒྲུབ་ཚུལ་བྱུང་ཡོད་ལ་
དེ་ཡང་གཙོ་བོའི་དབང་དུ་བཏང་ན། རང་གི་ལུས་ལ་བརྟེན་ནས་ལྷ་གསོལ་
-
---...
- 259 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
དགེ་སྒྲུབ་བྱེད་ཚུལ་དང་། གཞན་གྱི་ལུས་ལ་བརྟེན་ནས་ལྷ་གསོལ་དགེ་སྒྲུབ་
བྱེད་ཚུལ་གཉིས་བྱུང་ཡོད། སྔ་མ་ནི་དགེ་སྦྱོང་བའི་བསམ་བློའི་རླབས་རྒྱུན་
ཁྲོད་བྱུང་བའི་བསམ་བློའི་སྣང་ཚུལ་ཞིག་དང༌། ཕྱི་མ་ནི་བྲམ་ཟེའི་ཆོས་
ལུགས་ཀྱི་ཤུགས་རྐྱེན་འོག་བྱུང་བའི་སྤྱི་ཚོགས་ཀྱི་སྣང་ཚུལ་ཞིག་ཡིན།
སྤྱི་ལོ་དུས་རབས་བདུན་པར་སངས་རྒྱས་ཆོས་ལུགས་བོད་དུ་དར་བ་
ནས་བཟུང༌། དེ་ཉིད་བོད་ཀྱི་གདོད་མའི་ཆོས་ལུགས་(བོན་)དང་ཡུན་རིང་
གི་འཐབ་རྩོད་ཁྲོད། བོད་རང་གི་ཁྱད་ཆོས་ལྡན་པའི་བོད་བརྒྱུད་ནང་བསྟན་
གྱི་མ་ལག་ཆ་ཚང་ཞིག་ཆགས་ཡོད་པ་རེད། ལུས་ངག་ཡིད་གསུམ་གྱི་དགེ་
སྒྲུབ་ལ་བརྟེན་ནས་ལྷ་དང་ཐར་བ་དོན་ལ་གཉེར་ཚུལ་འདི་ནི་བོད་བརྒྱུད་
ནང་བསྟན་ཁྲོད་ཐོག་མཐའ་བར་གསུམ་དུ་ཁྱབ་ཡོད་པའི་བསམ་བློའི་དོན་
སྙིང་གལ་ཆེན་ཞིག་ཡིན་ལ། དེ་ཡང་བོད་བརྒྱུད་ནང་བསྟན་ཁྲོད་ཀྱི་ལུས་ལ་
བརྟེན་ནས་ལྷ་གསོལ་དགེ་སྒྲུབ་བྱེད་ཚུལ་དེ། གཙོ་བོ་རིགས་བཞི་རུ་བསྡུས་
ནས་བཤད་ཆོག
1. ལུས་ཀྱི་དཀའ་ཐུབ་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ།
དཀའ་ཐུབ་པ་ལ་མཚོན་ན། དཀའ་ཐུབ་སྤྱོད་པའི་དམིགས་ཡུལ་གཉིས་
ཡོད་དེ། དང་པོ་ནི། ཚེ་འདིའི་ཆེད་དུ་ཡིན་པ་སྟེ། དེ་ནི་གཙོ་བོ་ཚེ་འདིའི་
བགེགས་བར་ཆད་ཞི་བ་དང༌། ན་ཚ་བདེ་སྡུག་མི་འབྱུང་བ། ནོར་ལོངས་
སྤྱོད་དང༌། མཚན་སྙན་གྲགས་རྒྱས་པ། དབང་མངའ་ཐང་དང་། རླུང་རྟ་དར་
བ། དགྲ་འདུལ་གཉེན་སྐྱོང་སོགས་མདོར་ན་ཚེ་འདིའི་བསམ་དོན་ཐམས་
ཅད་ཡིད་བཞིན་དུ་འགྲུབ་པ་དང་། མི་འདོད་པ་ཐམས་ཅད་མིང་གི་ལྷག་
མར་གཏོང་ཆེད་དུ་རེད། གཉིས་པ་ནི། ཚེ་ཕྱི་མའི་ཆེད་དུ་ཡིན་པ་སྟེ། དེ་ནི་
གཙོ་བོ་ཚེ་འདིའི་དཀའ་ཐུབ་ལ་བརྟེན་ནས། སྐྱེ་བ་ཕྱི་མར་རང་ཉིད་འཁོར་
260 -



ས་བཅད་གསུམ་པ། ཆོ་ག་ཞིབ་འཇུག
བ་སྤྱི་དང་བྱེ་བྲག་གི་སྡུག་བསྔལ་ལས་གྲོལ་ཏེ་ཐར་བ་དང༌། སངས་རྒྱས་
ཀྱི་གོ་འཕང་འཐོབ་ཆེད་དང་། སེམས་ཅན་གཞན་རྣམས་ཀྱང་ཐར་བ་དང་
སངས་རྒྱས་ཀྱི་གོ་འཕང་ལ་བགྲོད་པའི་ཆེད་དུ་རེད། ལུས་ཀྱི་དཀའ་ཐུབ་ལ་
བརྟེན་ནས་ལྷ་གསོལ་དགེ་སྒྲུབ་བྱེད་སྟངས་དེ་ཡང་རིགས་གསུམ་དུ་བསྡུས་
ནས་བཤད་ཆོག་སྟེ།
<1> ལུས་ཀྱི་མཆོད་སྦྱིན་ལ་བརྟེན་ནས་ལྷ་གསོལ་དགེ་སྒྲུབ་བྱེང་ཚུལ།
འཛམ་གླིང་གི་ཆོས་ལུགས་དང་གྲུབ་མཐའ་གཞན་དག་ནང་ལུས་ཀྱི་མཆོད་
སྦྱིན་ལ་བརྟེན་ནས་ལྷ་གསོལ་དགེ་སྒྲུབ་བྱེད་པའི་ལུགས་སྲོལ་འདི་ཧ་ཅང་
དར་ཁྱབ་ཆེ། དཔེར་ན། ཀཱི་ལའོ་དབྱིན་ཏི་ཨན་མི་ལ་མཚོན་ན་རང་གི་ལྷག་
པའི་ལྷ་དེ་འགྲུབ་ཆེད་ལང་ཚོ་དར་ལ་མ་བབས་པའི་སྔོན་ལ། རི་མགོར་ཕྱིན་
ཏེ་ཉིན་དུ་མར་ཟས་བཅད་ནས་རང་གི་ལུས་ལ་དཀའ་བ་སྤྱོད་པ་དང༌།
ཡང་ན་རང་གི་ཡན་ལག་དང་ཉིང་ལག་གང་རུང་དུམ་བུར་བཅད་ནས་ལྷ་
ལ་མཆོད་སྦྱིན་བྱེད་པ་དང་། རང་གི་ལུས་ལ་རལ་གྲིས་བསྣུན་ནས་ཁྲག་གི་
མཆོད་སྦྱིན་བྱེད་པ། འབིགས་གིས་རང་གི་ལུས་ཀྱི་པགས་པ་ད་བྲལ་ཏེ་སྟོང་
པོའི་ཡལ་གར་དཔྱངས་པ་སོགས་ལུས་ལ་དཀའ་བ་ཅི་ཙམ་སྤྱད་ནི། རང་
གི་ལྷག་པའི་ལྷ་དེ་ཙམ་གྱིས་མྱུར་དུ་འགྲུབ་པའི་གདོད་མའི་ཆོས་ལུགས་ཀྱི་
བསམ་བློ་ཡོད་དོ། །
གནའ་བོའི་རྒྱ་གར་གྱི་དགེ་སྦྱོང་བའི་བསམ་བློའི་རླབས་རྒྱུན་ཁྲོད་ཀྱི་
ཚངས་པ་དང་། དབང་ཕྱུག ཁྱབ་འཇུག་སོགས་སྟོན་པར་འཛིན་པ་རྣམས་
ཀྱིས་ཀྱང་རང་གི་ལྷག་པའི་ལྷ་འགྲུབ་ཆེད། ལུས་མདུང་རྩེར་མཆོངས་པ་དང༌། མེ་ལྔ་
བརྟེན་པ་སོགས་ལུས་མཆོད་སྦྱིན་བྱེད་པའི་དཀའ་ཐུབ་ལ་བརྟེན་ནས་རང་
གི་ལྷག་པའི་ལྷ་སྒྲུབ་པའི་སྲོལ་དར་ཡོད། གོང་དུ་བཤད་མ་ཐག་པའི་སྲོལ་
261



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
རྒྱུན་གྱི་བསམ་བློ་དེ་དག་གི་ཤུགས་རྐྱེན་འོག ནང་བ་སངས་རྒྱས་པའི་ཆོས་
ལུགས་ཀྱི་བསམ་བློའི་ཆ་ལའང་ཤུགས་རྐྱེན་ཐེབས་ཏེ། ནང་བའི་ཆོས་གཞུང་
རྣམས་སུ་སྟོན་པའི་སྐྱེ་བ་སྔོན་མའི་མཛད་འཕྲིན་བརྗོད་སྐབས། དེ་དག་གི་
ལུས་དང་ལོངས་སྤྱོད་མང་པོ་སེམས་ཅན་གཞན་ལ་སྦྱིན་པར་གསུངས་ཡོད་
དེ། དཔེར་ན། སྟག་མོ་ལུས་སྦྱིན་དང་འཕགས་པ་རྟག་ངུས་ཤེར་ཕྱིན་ལ་ཉན་
ཆེད། རང་གི་ཤ་དང༌། ཁྲག་དང་། རུས་པ། རྐང་སོགས་བཙོང་བར་བཤད་
པ་དང་སློབ་དཔོན་ཨརྱ་དེ་ཝས་ཕྱི་རོལ་བ་ཞིག་ལ་མིག་སྦྱིན་པར་བཤད་པ་
སོགས་བགྲང་གིས་མི་ལང་པའི་དཔེ་མང་དུ་ཡོད་དོ། །
རང་རེའི་བོད་ལ་མཚོན་ནའང་ལུས་ཀྱི་མཆོད་སྦྱིན་ལ་བརྟེན་ནས་ལྷ་
གསོལ་དགེ་སྒྲུབ་བྱེད་ཚུལ་གྱི་རིགས་མི་ཉུང་བ་ཞིག་དར་ཡོད། བོད་ཀྱི་ལུས་
ཀྱི་མཆོད་སྦྱིན་འདི་སྔ་མ་དང་བསྡུར་ན་ནང་དོན་གྱི་ཆ་ནས་ཅུང་མི་འདྲ་
སྟེ། སྔ་མ་རྣམས་ཀྱིས་ལུས་ཀྱི་མཆོད་སྦྱིན་ལ་བརྟེན་ནས་ལྷ་མཉེས་པར་བྱས་
ཏེ། རང་གི་འདོད་དོན་ཡོངས་སུ་འགྲུབ་པར་བྱེད་པ་དེ་དམིགས་ཡུལ་གཙོ་
བོ་ཡིན་པ་དང་། བོད་ལྟར་ན། ལུས་ཀྱི་མཆོད་སྦྱིན་ལ་བརྟེན་ནས་ལྷ་མཉེས་
པར་བྱེད་པ་དེ་དམིགས་ཡུལ་ཕལ་བ་ཡིན་པ་དང་། དེ་ལ་བརྟེན་ནས་
ཐར་བ་དང་སངས་རྒྱས་ཀྱི་གོ་འཕང་འཐོབ་པར་བྱེད་པ་ནི་དམིགས་ཡུལ་
གཙོ་བོ་རེད། དཔེར་ན། “གཅོད་་ཅེས་པའི་གདམས་པ་འདི་སྐྱོང་སྐབས།
གནས་ངེས་མེད་དུར་ཁྲོད་སོགས་སུ་ཕྱིན་ནས་རང་ལུས་གཅེར་བུར་བསྡད་
དེ་སྦྲང་མ་སོགས་སེམས་ཅན་མང་པོར་ཤ་ཁྲག་ཟས་སུ་སྦྱིན་པ་གཏོང་བ་
ལྟ་བུ་ལ་མཚོན་ན། རང་ལུས་ལྷ་མ་ཡིན་པའི་སེམས་ཅན་གཞན་ལ་མཆོད་
ནས་ཐར་བ་དང་སངས་རྒྱས་ཀྱི་གོ་འཕང་འཐོབ་པར་འདོད་པ་དེ་དམིགས་
ཡུལ་གཙོ་བོ་རེད། འདིར་གསལ་བཤད་བྱེད་རྒྱུ་ཞིག་ལ། རང་རེའི་བོད་ཀྱི་
-262 -



ས་བཅད་གསུམ་པ། ཆོ་ག་ཞིབ་འཇུག
ལྷ་ལའང་འཇིག་རྟེན་པའི་ལྷ་དང་། འཇིག་རྟེན་ལས་འདས་པའི་ལྷ་སྟེ་གཙོ་
བོའི་རིགས་གཉིས་ཡོད། འཇིག་རྟེན་པའི་ལྷ་བརྟེན་པའི་དམིགས་ཡུལ་ནི།
ཚེ་འདིའི་འདོད་དོན་འགྲུབ་པ་དང༌། འཇིག་རྟེན་ལས་འདས་པའི་ལྷ་བརྟེན་
པའི་དམིགས་ཡུལ་ནི། ཐར་བ་དང་ཐམས་ཅད་མཁྱེན་པའི་གོ་འཕང་འཐོབ་
པར་གྲོགས་བྱེད་དུ་འཇུག་རྒྱུ་དེ་རེད། དཔེར་ན། ཚེ་འདིའི་བགེགས་བར་
ཆད་སེལ་བ་དང༌། མཐར་ཐུག་སངས་རྒྱས་ཀྱི་གོ་འཕང་འཐོབ་ཆེད་ལུས་ལ་
མཚོན་བརྒྱབ་སྟེ་ཁྲག་གིས་ཡུལ་ལྷ་གཞི་བདག་ལ་མཆོད་བཀུར་བྱེད་པའི་
སྲོལ་ད་ལྟའང་བོད་ཀྱི་དམངས་ཁྲོད་དུ་མ་ཉམས་པར་གནས་པ་ལྟ་བུའོ། ། །
འཇིག་རྟེན་ལས་འདས་པའི་ལྷ་བརྟེན་པའི་དམིགས་ཡུལ་ཡང་ཚེ་
འདིའི་འདོད་དོན་ཐམས་ཅད་ཡིད་བཞིན་དུ་འགྲུབ་པ་དང་། མཐར་ཐུག་
སངས་རྒྱས་ཀྱི་གོ་འཕང་འཐོབ་པར་བྱེད་པ་དེ་ལས་མ་འདས། དཔེར་ན།
གསང་བདག་དང་། འཇིགས་བྱེད། སྒྲོལ་མ་སོགས་འཇིག་རྟེན་ལས་འདས་
པའི་ལྷ་བརྟེན་ནས་ཚེ་འདིའི་བར་ཆད་སེལ་བ་དང༌། མཐར་ཐུག་སངས་
རྒྱས་ཀྱི་གོ་འཕང་འཐོབ་པར་གྲོགས་བྱེད་དུ་བསྟེན་པ་ལྟ་བུའོ། །
ལུས་ཀྱི་མཆོད་སྦྱིན་གྱི་དབང་དུ་བཏང་ན། གསོན་པོའི་མཆོད་སྦྱིན་
དང་། བེམ་པོའི་མཆོད་སྦྱིན་གཉིས་ཡོད་དེ། གསོན་པོའི་མཆོད་སྦྱིན་ནི་གོང་
སྨོས་ལྟར་དང་། བེམ་པོའི་མཆོད་སྦྱིན་ལའང༌། ལྷ་ལ་མཆོད་དེ་མཐར་ཐུག་
གི་ལྷ་སྟེ་སངས་རྒྱས་ཀྱི་གོ་འཕང་སྒྲུབ་པ་དང་། ལྷ་མ་ཡིན་པའི་སེམས་ཅན་
གཞན་ལ་མཆོད་ནས་མཐར་ཐུག་གི་གོ་འཕང་སྒྲུབ་པ་གཉིས་ཡོད། །
དང་པོ་ནི། བེམ་པོ་ཉིད་སྦྱིན་སྲེག་གི་རྫས་སུ་བྱིན་གྱིས་བརླབས་ཏེ་མེ་
ལྷར་མཆོད་པ་སྟེ། དཔེར་ན། དམངས་ཁྲོད་དུ་མི་འདས་རྗེས་བླ་མ་དང་དགེ་
སློང་གང་རུང་ཞིག་གདན་དྲངས་ཏེ་འདས་པོའི་བེམ་པོ་མེ་ལྷར་མཆོད་ནས་
- 263 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་།
མི་དེ་སྐྱེ་བ་ཐམས་ཅད་དུ་བདེ་འགྲོ་དང་། མཐར་ཐུག་སངས་རྒྱས་ཀྱི་གོ་
འཕང་འཐོབ་པར་སྨོན་ལམ་རྒྱག་པ་ལྟ་བུའོ། །
གཉིས་པ་ནི། ལྷ་མ་ཡིན་པའི་སེམས་ཅན་གཞན་ལ་རང་གི་བེམ་པོའི་
མཆོད་སྦྱིན་བྱས་པ་ལ་བརྟེན་ནས་གནས་སྐབས་བདེ་འགྲོ་དང་། མཐར་ཐུག་
སངས་རྒྱས་ཀྱི་གོ་འཕང་གཉེར་བ་སྟེ། དཔེར་ན། བེམ་པོ་ཆུར་གཤགས་ནས་
ཆུ་ནང་གི་སྲོག་ཆགས་ལ་སྦྱིན་པ་གཏོང་བ་དང་། བྱར་གཡེང་ནས་བེམ་པོ་
བྱ་ལ་སྦྱིན་པ་གཏོང་བའི་དགེ་བའི་རྩ་བ་ལ་བརྟེན་ནས། ཤི་བོ་དེ་གནས་
སྐབས་མཐོ་རིས་དང་། མཐར་ཐུག་སངས་རྒྱས་ཀྱི་གོ་འཕང་འཐོབ་པར་སྨོན་
ལམ་རྒྱག་པ་ལྟ་བུའོ། །
<2> ཟས་བཅད་པ་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ། ཟས་
བཅད་དེ་དཀའ་ཐུབ་བརྟེན་པ་ནི། བོད་ལ་མཚོན་ན་སྨྱུང་གནས་དང་སྡོམ་
པའི་སྐབས་ཁོ་ན་མ་གཏོགས་མེད་ལ། དེའི་དགོས་པ་ནི། བྱ་བ་གཞན་བཀག་
ནས་དགེ་སྦྱོར་གྱི་ལས་མང་དུ་སྤེལ་རྒྱུ་དེ་རེད། ཟས་གཅོད་པའི་དཀའ་ཐུབ་
ལ་རིགས་གཉིས་ཡོད་དེ། སྨྱུང་གནས་ཀྱི་སྐབས་དང༌། སྡོམ་པའི་སྐབས་སོ། །དེ་
གཉིས་ཀྱི་ཁྱད་པར་ནི། སྨྱུང་གནས་བསྲུང་བར་ཉིན་ཞག་གཅིག་རིང་ཟས་
གཅོད་དགོས་ཤིང༌། ཉིན་ཞག་གཅིག་གི་རྗེས་ཏེ་ཕྱི་ཉིན་ཐོ་རེངས་ཀྱི་དུས་སུ་
ཐོ་ཐུག་(ཞོགས་ཟས་)འཐུང་ཆོག སྨྱུང་གནས་ཆེས་ཐུང་བ་ཉིན་ཞག་གཅིག་
དང༌། ཆེས་རིང་བ་ཚེ་གང་བོར་བསྲུང་བའང་ཡོད་མོད། ཡོངས་གྲགས་སུ་
ཆེས་ཐུང་བ་ཉིན་ཞག་གཅིག་དང་། འབྲིང་བ་ཉིན་ཞག་ཞེ་དགུ། རིང་བ་ཉིན་
ཞག་བརྒྱ་དང་བརྒྱད་ཙམ་ཡིན་ནོ། །
སྡོམ་པ་བསྲུང་བར་ཉིན་གཅིག་སྟེ་ཆུ་ཚོད་བཅུ་གཉིས་ཀྱི་ཡུན་ལ་ཟས་
བཅད་པས་ཆོག སྡོམ་པ་བསྲུང་ཚད་ལའང༌། ཉིན་གཅིག་ལ་བསྲུང་བ་ནས་
- 264 -



ས་བཅད་གསུམ་པ། ཆོ་ག་ཞིབ་འཇུག
ཚེ་གང་བོར་བསྲུང་བའི་བར་རིགས་སྣ་ཚོགས་ཡོད་དོ། །
སྤྱིར་བོད་ཀྱི་དམངས་ཁྲོད་དུ་ཟླ་བ་རེ་རེའི་ཚེས་བཅོ་ལྔ་དང་། གནམ་
གང༌། ཚེས་བརྒྱད་ལ་སྨྱུང་གནས་དང་སྡོམ་པ་བསྲུང་བ་ཧ་ཅང་དར་ཁྱབ་ཆེ་
དེའི་རྒྱུ་མཚན་ནི། ཟླ་བ་རེ་རེའི་ཉིན་དེ་དག་དུས་ཆེན་ཞིག་ཏུ་བརྩི་བས་དགེ་
བའང་ལྡབ་འགྱུར་གྱིས་འཕེལ་བར་བཤད།
གཞན་ཡང་། མི་འདས་ཚེ་འདས་པོའི་དོན་དུ་སྨྱུང་གནས་དང་སྡོམ་པ་
བསྲུང་བའི་སྲོལ་ཡང་བོད་ཀྱི་དམངས་ཁྲོད་དུ་ཧ་ཅང་དར་ཁྱབ་ཆེ། དེའི་རྒྱུ་
མཚན་ནི། འདས་པོ་དེ་ཉིད་སྐྱེ་བ་ཕྱི་མར་མཐོ་རིས་དང་ཐར་བའི་གོ་འཕང་
འཐོབ་པའི་ཆེད་དང་། བཀྲེས་སྐོམ་གྱི་སྡུག་བསྔལ་མྱོང་བའི་སེམས་ཅན་དུ་
མི་སྐྱེ་བའི་ཆེད་དུ་ཡིན་པར་བཤད། མི་མང་པོ་ལྷན་གཅིག་ཏུ་འཚོགས་ནས་
དུས་གཅིག་ཏུ་སྨྱུང་གནས་དང་སྡོམ་པ་བསྲུང་ན་འདས་པོ་ལ་ཕན་ཐོགས་རྒྱ་
ཆེན་འབྱུང་བ་དང༌། སྨྱུང་གནས་དང་སྡོམ་པ་བསྲུང་མཁན་ཇི་ལྟར་མང་ན་
དེ་ལྟར་ཕན་པར་ཡང་བཤད་དོ། ། །
<3> ཕྱག་བསྐོར་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ། ལྷ་དང་
དཀོན་མཆོག་ལ་ཕྱག་འཚལ་བའི་སྲོལ་འདི་ནི་འཛམ་གླིང་གི་ཆོས་ལུགས་
དར་བའི་མི་རིགས་ཡོངས་ལ་ཡོད་ནའང་། མི་རིགས་སོ་སོའི་ཕྱག་འཚལ་
སྟངས་དང་དམིགས་ཡུལ་སོགས་ལ་ཁྱད་པར་ཆེན་པོ་ལྡན་པ་རེད། ལྷག་
པར་དུ་བོད་ཀྱི་ཕྱག་འཚལ་སྟངས་འདི་མི་རིགས་གཞན་གྱི་ཕྱག་འཚལ་
སྟངས་དང་བསྡུར་ན། ཕྱག་འཚལ་སྟངས་དང་། དེའི་མཚོན་དོན། རྣམ་
གྲངས་སོགས་ཐད་མི་རིགས་རང་གི་ཐུན་མོ་མ་ཡིན་པའི་ཁྱད་ཆོས་ལྡན་པ་
རེད། དེ་ལ་སྤྱིར་ལུས་ངག་ཡིད་གསུམ་གྱི་ཕྱག་ཡོད་མོད། འདིར་གཙོ་བོ་
ལུས་ཀྱི་ཕྱག་འཚལ་སྟངས་ཀྱི་ཆ་ནས་བཤད་ན། བོད་ཀྱི་ཕྱག་འཚལ་སྟངས་
265 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
འདི་ལ་གཙོ་བོ་རིགས་མི་འདྲ་བ་གཉིས་ཡོད་དོ།།
དང་པོ་བསྐུམ་ཕྱག་ནི། ཐོག་མར་ཕྱག་གཉིས་ནོར་བུའི་གཟུགས་སུ་
ཐལ་མོ་སྦྱར་ནས་སྤྱི་གཙུག་ལ་རེག དེ་ནས་རིམ་པ་བཞིན་མགྲིན་པ་དང༌། སྙིང་
གར་རེག་རྗེས། ཕྱག་ཟུང་དང༌། པུས་མོ་གཉིས་ཀྱི་ལྷ་ང་དང་། དབུ་བཅས་
ཡན་ལག་ལྔ་རིམ་པ་བཞིན་ས་ལ་བཙུགས་ཏེ། རང་གི་དད་ཡུལ་གྱི་ལྷ་དང་
དཀོན་མཆོག་ལ་སྒོ་གསུམ་གུས་པའི་སྒོ་ནས་གསོལ་འདེབས་དང་སྐྱབས་
འཇུག་ཞུ་བ་ཡིན། བསྐུམ་ཕྱུག་ནི་བསྐྱངས་ཕྱག་དང་བསྡུར་ན། ཅུང་སྟབས་
བདེ་ཡིན་པས། སྤྱིར་བཏང་བྲེལ་འཚུབ་ཆེ་བའི་སྐབས་དང་། ཡང་ན་རྒན་པ་
དང་ནད་པའི་རིགས་ཀྱིས་འཚལ་བ་ཧ་ཅང་མང་ངོ༌།།
གཉིས་པ་བརྐྱངས་ཕྱག་ནི། ཐོག་མར་ཕྱག་གཉིས་ནོར་བུའི་གཟུགས་
སུ་ཐལ་མོ་སྦྱར་ནས་སྤྱི་གཙུག་སོགས་ལ་རེག་པ་ནི་བསྐུམ་ཕྱག་དང་འདྲ་
ལ། ཅུང་མི་འདྲ་ས་ནི་ཕྱག་ཟུང་ས་ལ་བཙུགས་པ་དང་མཉམ་དུ་པུས་མོ་མི་
བསྐུམ་པར་ལུས་ཧྲིལ་བོར་ས་ལ་ཁ་སྦུབས་སུ་སྦྱར་རྗེས་སླར་ཡང་ཕྱག་ཟུང་
སྤྱི་གཙུག་ཏུ་ནོར་བུའི་གཟུགས་སུ་ཐལ་མོ་སྦྱར་ནས་རང་གི་དད་ཡུལ་གྱི་ལྷ་
དང་དཀོན་མཆོག་ལ་གསོལ་བ་འདེབས་པ་ཡིན་ནོ། །
ཕྱག་གི་མཚོན་དོན་ནི། ཕྱག་ཟུང་ནོར་བུའི་གཟུགས་སུ་ཐལ་མོར་སྦྱར་
བ་ནི་སྟོང་ཉིད་ཀྱི་མཚོན་བྱེད་ཡིན་ལ། དེས་སྟོང་ཉིད་ཇི་ལྟར་མཚོན་ཚུལ་
ནི། ནོར་བུའི་གཟུགས་ཀྱི་ཕྱག་རྒྱའི་ནང་གི་སྟོང་ཆ་དེས་སྟོང་ཉིད་དཔེའི་སྒོ་
ནས་མཚོན་པར་བྱས་ཡོད། དགོས་པ་ནི་སྟོང་ཉིད་ཀྱི་ལྟ་བ་རྟོགས་པའི་
སྒོ་ནས་ལུས་ངག་ཡིད་གསུམ་གྱིས་རང་གི་ལྷག་པའི་ལྷ་ལ་མཆོད་པ་འབུལ་
བོ་དང༌། ཕྱག་འཚལ་བ་སོགས་བྱས་ན་གཞན་དང་མི་མཚུངས་པར་དགེ་
བ་ཐམས་ཅད་གནད་དུ་འགྲོ་ཞིང་། ལུགས་འདིའི་ལུང་གི་རྒྱབ་རྟེན་ནི་ཐེག་
-266 -



ས་བཅད་གསུམ་ང༌། ཆོ་ག་ཞིབ་འཇུག
ཆེན་གྱི་ཆོས་ཡིན། སྤྱི་གཙུག་ནི་ལུས་ཀྱི་མཚོན་བྱེད་དང༌། མགྲིན་པ་ནི་ངག་
གི་མཚོན་བྱེད། སྙིང་ག་ནི་ཡིད་ཀྱི་མཚོན་བྱེད་ཡིན་པས། ཕྱག་ཟུང་ནོར་བུའི་
གཟུགས་སུ་ཐལ་མོ་སྦྱར་ཏེ་སྤྱི་གཙུག་སོགས་ལ་རེག་ནས་ཕྱག་འབུལ་བ་ནི།
བདག་གི་ལུས་ངག་ཡིད་གསུམ་གྱིས་གུས་པས་འདུད་ཅེས་པའི་དོན་ནམ།
ཡང་ན་བདག་གི་ལུས་ངག་ཡིད་གསུམ་ཡོངས་ཁྱེད་ལ་འབུལ་ཞེས་པའི་དོན་
ཡིན་པར་བཞེད་དོ། །
ཕྱག་འཚལ་བའི་དམིགས་ཡུལ་ལ། གཞན་གྱི་དོན་དུ་ཕྱག་འཚལ་
བ་དང་། རང་གི་དོན་དུ་ཕྱག་འཚལ་བ་གཉིས་ཡོད། གཞན་གྱི་དོན་དུ་ཕྱག་
འཚལ་བ་ནི། དཔེར་ན། ནད་པ་ནད་ལས་ཐར་ཕྱིར་དུ་ཕྱག་འཚལ་བ་དང་།
འདས་པོ་ངན་སོང་དུ་མི་ལྟུང་བའི་ཆེད་དང་། མདོར་ན། སེམས་ཅན་ཐམས་
ཅད་གནས་སྐབས་བདེ་བ་དང་མཐར་ཐུག་ཐར་བ་དང་སངས་རྒྱས་ཀྱི་གོ་
འཕང་འཐོབ་ཕྱིར་དུ་ཕྱག་འཚལ་ཏེ་ལྷ་དང་དཀོན་མཆོག་ལ་གསོལ་བ་
འདེབས་པ་ལྟ་བུའོ། །
རང་གི་དོན་དུ་ཕྱག་འཚལ་བ་ནི། རང་གི་ཚེ་འདིའི་གནས་སྐབས་
ཀྱི་བསམ་དོན་འགྲུབ་པ་དང་། མཐར་ཐུག་ཐར་བ་དང་སངས་རྒྱས་ཀྱི་
གོ་འཕང་འཐོབ་ཕྱིར་ལྷ་དང་དཀོན་མཆོག་ལ་ཕྱག་འཚལ་ཏེ་གསོལ་བ་
འདེབས་པ་ལྟ་བུ། ཕྱག་འཚལ་ཡུལ་གྱི་དབང་དུ་བཏང་ན། བླ་མ་དང་དཀོན་
མཆོག་ལ་ཕྱག་འཚལ་བ་དང༌། སྐུ་གསུང་ཐུགས་རྟེན་དང་མཆོད་རྟེན་ལ་
ཕྱག་འཚལ་བ། རང་གི་ལྷག་པའི་ལྷ་དང་ཡུལ་ལྷ་གཞི་བདག་ལ་ཕྱག་འཚལ་
བ། ཡང་ན། རང་གི་ཕ་མ་དང་རྒན་པ་ལ་ཕྱག་འཚལ་བ་སོགས་རིགས་མང་
དུ་ཡོད་དོ། །
ཕྱག་འཚལ་ཚུལ་གྱི་དབང་དུ་བཏང་ན། རང་གི་དད་ཡུལ་གྱི་མདུན་
267 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
དུ་ཕྱག་འཚལ་བ་དང༌། དེར་ཕྱག་འཚལ་ནས་བསྐོར་བ་བྱེད། རང་གི་དད་
ཡུལ་གྱི་ལྷ་དེར་དམིགས་ནས་དེའི་ཕྱོགས་སུ་ཕྱག་འཚལ་ནས་འགྲོ་བ་སྟེ་གཙོ་
བོ་རིགས་གསུམ་གྱི་ཁོངས་སུ་འདུ། གཞན་ཕྱག་བསྐོར་ལ། གཙུག་ལག་ཁང་
དང་མཆོད་རྟེན་ལ་བསྐོར་བ་བྱེད་པ་དང་། གངས་བསྐོར་དང་། མཚོ་བསྐོར་
གནས་བསྐོར་སོགས་མང་དུ་ཡོད། བསྐོར་བ་ལ་གོང་དུ་བཤད་ཟིན་ལྟར་ཕྱག་
བསྐོར་ཡོད་པར་མ་ཟད། ད་དུང་རྐང་ཐང་(གོམ་པ་བརྒྱབ་ནས་འགྲོ་བ་)ལ་
བརྟེན་ནས་བསྐོར་བ་འགྲོ་བའང་ཡོད། འདིའི་དམིགས་ཡུལ་དང་། དགེ་བ།
སྐོར་བ་འགྲོ་ཚུལ་དང་། དེའི་རིགས་སོགས་ཕྱག་བསྐོར་དང་འདྲའོ། ། །
2. ཕྱག་རྒྱ་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ།
ཕྱག་རྒྱུ་ལ་བརྟེན་ནས་ལྷ་གསོལ་དགེ་སྒྲུབ་བྱེད་ལུགས་འདི་ནི། གཙོ་
བོ་གསང་སྔགས་ཀྱི་ཆོས་བོད་དུ་དར་བ་ནས་བཟུང་བྱུང་བ་ཞིག་ཡིན་པས།
གསང་སྔགས་ཀྱི་ཆོས་ལ་བརྟེན་ནས་ལྷ་གསོལ་དགེ་སྒྲུབ་བྱེད་པའི་ཆོ་གའི་
ཁྲོད་ཤིན་ཏུ་མང་། དེ་ལ་ལས་ཀྱི་ཕྱག་རྒྱ་ལ་བརྟེན་ནས་ལྷ་གསོལ་དགེ་སྒྲུབ་
བྱེད་ཚུལ་དང་། ཡིད་ཀྱི་ཕྱག་རྒྱ་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ།
ཡན་ལག་གི་ཕྱག་རྒྱ་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ་བཅས་
གཙོ་བོ་རིགས་གསུམ་དུ་འདུ། །
<1>ལས་ཀྱི་ཕྱག་རྒྱ་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ་ནི།
བུད་མེད་དངོས་འཁྱུད་པ་ལ་བརྟེན་ནས་རང་གི་བསྒྲུབ་བྱའི་ལྷག་པའི་ལྷའི་
གོ་འཕང་མངོན་དུ་བྱེད་པའི་སྤྱོད་སྟངས་དེ་ལ་ཟེར། དཔེར་ན། གསང་སྔགས་
ཁྲོད་ཀྱི་ལྷ་བདེ་གསང་འཇིགས་གསུམ་དང་། དུས་འཁོར་སོགས་ཡི་དམ་གྱི་
ལྷ་དེ་དག་གིས་ཡུམ་དངོས་སུ་འཁྱུད་པ་ལྟ་བུ་དང་། ད་ལྟ་བོད་ཀྱི་དགོན་སྡེ་
སོ་སོ་ན་བཞུགས་པའི་གསང་སྔགས་ཀྱི་ཐང་ག་དང་། འབག་སྐུ་ལས་མཐོང་
- 26
-



ས་བཅད་གསུམ་པ། ཆོ་ག་ཞིབ་འཇུག
ཐུབ། དེར་མ་ཟད། ད་དུང་བོད་ཀྱི་སྤྱི་ཚོགས་ཁྲོད་དངོས་སུ་བྱུང་མྱོང་བའི་
གསང་སྔགས་ཀྱི་རྣལ་འབྱོར་བ་སློབ་དཔོན་པད་འབྱུང་དང་། རྭ་ལོ། མར་བ་
སོགས་ཀྱིས་ཡུམ་དངོས་སུ་འཁྱུད་དེ་གསང་སྔགས་ཀྱི་ལྷ་སྒྲུབ་ཚུལ་གྱི་ལོ་རྒྱུས་
དེ་དག་གི་རྣམ་ཐར་ཁྲོད་དངོས་སུ་བཀོད་ཡོད་པ་ལྟ་བུའོ།། །
<2> ཡིད་ཀྱི་ཕྱག་རྒྱུ་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ། ཡིད་
ཀྱི་ཕྱག་རྒྱ་ནི་ཡིད་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ་བརྗོད་པའི་
སྐབས་སུ་འཆད་པར་འགྱུར་བས་འདིར་མི་འབྲི།
<3> ཡན་ལག་གི་ཕྱག་རྒྱ་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ།
ཡན་ལག་གི་ཕྱག་རྒྱ་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ་ནི། གཙོ་
བོ་ལག་པའི་ཉམས་འགྱུར་ལ་བརྟེན་ནས་ལྷ་ལ་མཆོད་པ་བྱེད་པ་དེར་ཟེར།
གསང་སྔགས་ཀྱི་ལྷ་གང་ཞིག་ཡིན་ཡང་དེ་སྒྲུབ་སྐབས། ལྷ་དེའི་གཟུངས་
སྔགས་བཟླ་སྐབས་ཀྱི་ཆོ་གའི་ཁྲོད་དང་རང་གི་ལྷག་པའི་ལྷ་དེར་མཆོད་
ཡོན་དང༌། ཞབས་བསིལ། དྲི། མེ་ཏོག བདུག་སྤོས། མར་མེ། ཞལ་ཟས། རོལ་
མོ་སོགས་མཆོད་པ་སྣ་ཚོགས་འབུལ་བའི་སྐབས་ཡོད་པ་དེ་དག་ཏུ་གཙོ་བོ་
ལག་པའི་ཕྱག་རྒྱ་ལ་བརྟེན་ནས་མཆོད་པ་འབུལ་དགོས་པ་ཞིག་ཡིན། མཆོད་
ཡོན། ཞབས་བསིལ་སོགས་མཆོད་པའི་རིགས་སྣ་ཚོགས་ཡོད་པ་དེ་བཞིན་
དུ། ལག་པའི་ཕྱག་རྒྱ་ལའང་དེ་དག་དང་མཐུན་པའི་འགྱུར་ཉམས་ཀྱི་རིགས་
སྣ་ཚོགས་ཡོད། གཞན་ཡང་། ཆོས་འཁོར་བསྐོར་བའི་ཕྱག་རྒྱ། སྐྱབས་སྦྱིན་གྱི་
ཕྱག་རྒྱ། མཆོག་སྦྱིན་གྱི་ཕྱག་རྒྱ། ཆོས་འཆད་པའི་ཕྱག་རྒྱ། མགུར་བཞེངས་པའི་
ཕྱག་རྒྱ། བདུད་གནོན་པའི་ཕྱག་རྒྱུ་སོགས་ལྷའི་མངོན་རྟོགས་དང་མཐུན་
པའི་ཕྱག་རྒྱུའི་རིགས་མང་དུ་ཡོད་ཀྱང་ཡིག་ཚོགས་མང་བར་འཇིགས་ནས་
སོ་སོར་ཞིབ་ཏུ་མ་སྤྲོས་སོ། །
- 269 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
3. གར་འཆམ་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ་
གར་འཆམ་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ་ནི། གཙོ་བོ་
ལུས་དང་རྐང་ལག་གི་ཉམས་འགྱུར་དང་སྟངས་སྟབས་ལ་བརྟེན་ནས་ལྷའི་
མཛད་པ་འཕྲིན་ལས་དང་། མཐུ་སྟོབས་ནུས་པ་སོགས་གུར་དང་འཆམ་གྱི་
སྒྱུ་རྩལ་གྱི་ལམ་ནས་ཕྱིར་མངོན་པར་བྱས་ཏེ་རང་གི་ལྷག་པའི་ལྷའམ་ཡི་
དམ་ལ་བསྟོད་པ་དང་སྐྱབས་འཇུག་ཞུ་བ་དེ་ཡིན། འདི་ལ་གར་དང་འཆམ་
སྟེ་གཙོ་བོ་རིགས་གཉིས་སུ་དབྱེ་ནས་བཤད་ཆོག་གོ།
<1>གར་ནི་ཡོངས་གྲགས་སུ་ཟློས་གར་དང་གཅིག་མཚུངས་ཡིན་པ་སྟེ།
སྤྱིར་ཟློས་གར་ཞེས་པའི་ཐ་སྙད་ལས་ཟློས་ཞེས་པ་ནི། སྔོན་བྱུང་ཟིན་པའི་ལོ་
རྒྱུས་ཤིག་སྒྱུ་རྩལ་གྱི་ལམ་ནས་སླར་ཡང་བསྐྱར་ཟློས་སྒོས་འཁྲབ་སྟོན་བྱས་
པའི་དོན་དང༌། གར་ཞེས་པ་ནི། དཔའ་བ་དང་། སྒེག་པ། མི་སྡུག་པ་སྟེ་ལུས་
ཀྱི་ཉམས་གསུམ་དང༌། དྲག་ཤུལ་དང་བཞད་གད། འཇིགས་རུང་སྟེ་ངག་གི་
ཉམས་གསུམ། སྙིང་རྗེ་དང་རྔམ་པ། ཞི་བ་སྟེ་ཡིད་ཀྱི་ཉམས་གསུམ་བཅས་
གར་གྱི་ཉམས་དགུ་ལ་བརྟེན་ནས་མངོན་སུམ་ལྟ་བུར་ཉམས་སུ་མྱོང་བར་
བྱེད་པ་ལ་འཇུག ད་ལྟ་མདོ་དབུས་ཁམས་གསུམ་གྱི་ཡུལ་གྲུ་མང་པོར་རང་
རོང་གི་སྲོལ་དུ་ཆགས་པའི་ཟློས་གར་རིགས་མང་པོ་ཞིག་མཆིས་མོད། དེ་
དག་གི་རྩ་བའི་སྲོག་ཤིང་ནི་ཨ་ཅེ་ལྷ་མོ་ཟློས་གར་ལས་མཆེད་པར་མངོན།
ད་ལྟ་དམངས་ཁྲོད་དུ་དར་བའི་ཟློས་གར་གྱི་རིགས་ལ་གཏམ་བརྗོད་ཟློས་
གར་དང་། ལྷ་མོ་ཟློས་གར། རྣམ་ཐར་ཟློས་གར། གཞས་མ་གཏམ་གྱི་ཟློས་
གར། གླུ་གར་རང་བཞིན་གྱི་ཟློས་གར་སོགས་རིགས་མང་པོ་ཞིག་མཆིས་པས་
ནང་དོན་ཕུན་སུམ་ཚོགས་པ་མ་ཟད། དེ་ལ་མི་རིགས་རང་གི་ཁྱད་ཆོས་ཀྱང་
ལྡན་པ་རེད་དོ། །
-
27() -



ས་བཅད་གསུམ་པ། ཆོ་ག་ཞིབ་འཇུག
<2>འཆམ་ལ་བརྟེན་ནས་ལྷ་ལ་མཆོད་པའི་ཆོ་ག་འདི་ནི། གསང་
སྔགས་ཁྱོད་ཀྱི་ལྷ་གསོལ་དགེ་སྒྲུབ་བྱེད་ཚུལ་གྱི་ཡན་ལག་ཅིག་རེད། དེའི་
དོན་ཇི་ལྟ་བུ་ཞིག་ཡིན་ཞེ་ན། ཡི་དམ་དང་ཆོས་སྐྱོང་སོགས་དྲག་པོའི་ལྷ་
ཚོགས་ཀྱི་ཞལ་བཞིན་གྱི་འཆམ་འབག་དང་འཆམ་ལཱ་སོགས་གྱོན་ནས་ལྷའི་
མཛད་པ་དང་འཕྲིན་ལས་སོགས་འཆམ་གྱི་གར་སྟབས་ལ་བརྟེན་ནས་ལྷའི་
རྟོགས་མངོན་བརྗོད་དེ། རང་གི་ལྷག་པའི་ལྷར་མཆོད་པ་དང་སྐྱབས་འཇུག་
ཞུ་བ་དེ་རེད། འཆམ་འདི་ནི་ད་ལྟ་བོད་ཀྱི་དགོན་སྡེ་དང་དམངས་ཁྲོད་ཀུན་
ལ་དར་ཡོད་ཅིང་། གཙོ་བོ་སྒྲུབ་མཆོད་དང༌། ཆོས་ཐོག་ཆེན་པོའི་རྗེས་སུ་
འཆམ་པ་ཞིག་རེད། ཐོག་མར་དར་དུས་ལྷ་དང་སྒྲུབ་པ་པོ་གཉིས་ཀྱི་ཆོས་
སྟོན་ལྟ་བུ་ཡིན་པར་བཤད་ལ། རྗེས་སུ་སྒྲུབ་མཆོད་དང་། ཆོས་ཐོག་ཆེན་
པོའི་སྦྱིན་བདག་གི་ཆེད་འཆམ་པ་ཞིག་ཏུ་གླེང་ངོ༌། །
4.ལྷའི་སྐུ་གསུང་ཐུགས་རྟེན་བཞེངས་ཏེ་ལྷ་གསོལ་དགེ་སྒྲུབ་བྱེད་ཚུལ།
ལྷའི་སྐུ་གསུང་ཐུགས་རྟེན་བཞེངས་ཏེ་ལྷ་གསོལ་དགེ་སྒྲུབ་བྱེད་པའི་
སྲོལ་འདི་ནི། ཕྱི་ནང་གི་གྲུབ་མཐའ་ཀུན་ལ་ཐུན་མོང་དུ་དར་ཡོད་པའི་སྤྱི་
སྲོལ་ཞིག་རེད། སེམས་ཅན་གྱི་དོན་དུ་ལྷའི་སྐུ་གསུང་ཐུགས་ཀྱི་རྟེན་བཞེངས་
ནས་ཀུན་ལ་དེར་མཆོད་པ་དང་། འདོད་གསོལ། བྱིན་རླབས་ཞུ་རུ་བཅུག་
ནས་མཐར་སོ་སོས་ལྷའི་སྐུ་དངོས་སུ་མཐོང་བ་དང༌། གསུང་དངོས་སུ་ཐོས་
པ། ཐུགས་ཀྱི་ཡོན་ཏན་དངོས་སུ་ཐོབ་པར་བྱེད་རྒྱུ་ནི། ལྷའི་སྐུ་གསུང་ཐུགས་
རྟེན་བཞེངས་པའི་སྤྱིར་བཏང་གི་དམིགས་ཡུལ་དང་དགེ་བ་ཡིན་པར་
བཤད། སོ་སོར་དཔེའི་སྒོ་ནས་ཞིབ་ཏུ་བཤད་པར་བྱ་བ་ལ།
<l>སྐུའི་རྟེན་བཞེངས་པ་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ།
ལྷའི་སྐུའི་རྟེན་བཞེངས་པའི་དགེ་བ་ནི། ལྷའི་སྐུ་དངོས་སུ་མཐོང་བ་དང༌།
-27 1



བོད་རིག་པའི་གནད་གཞི་ཞིབ་འཇུག་པས་དོན་གསལ་བྱེད།
དེའི་ཡོན་ཏན་དང་མཚན་དཔེ་གཟི་བརྗིད་སོགས་རང་ལ་འཐོབ་པའི་ཆེད་
དུ་ཡིན་པར་བཤད། བོད་བརྒྱུད་ནང་བསྟན་ཤེས་རིག་ཁྲོད་ཀྱི་ལྷའི་སྐུའི་རྟེན་
བཞེངས་ཏེ་ལྷ་གསོལ་དགེ་སྒྲུབ་བྱེད་ཚུལ་གྱི་སྲོལ་འདི་ནི། རྒྱ་གར་གྱི་ནང་
བསྟན་ཤེས་རིག་ཁྲོད་ཀྱི་ལྷའི་སྐུ་བཞེངས་ཏེ་ལྷ་གསོལ་དགེ་སྒྲུབ་བྱེད་ཚུལ་གྱི་
རྨང་གཞི་ལ་བརྟེན་ནས་བྱུང་བ་ཞིག་ཡིན་མོད། འོན་ཀྱང་། བོད་བརྒྱུད་ནང་
བསྟན་ཤེས་རིག་ཁྲོད་ཀྱི་ལྷའི་སྐུ་བཞེངས་ཏེ་ལྷ་གསོལ་དགེ་སྒྲུབ་བྱེད་ཚུལ་
གྱི་སྲོལ་འདི་ལ་རྣམ་པ་དང་ནང་དོན་གང་གི་ཆ་ནས་ཀྱང་མི་རིགས་རང་
གི་ཐུན་མོང་མ་ཡིན་པའི་ཁྱད་ཆོས་ལྡན་ཏེ། བོད་བརྒྱུད་ནང་བསྟན་ཁྲོད་ཀྱི་
མོ་ལྷའི་རིགས་ཐམས་ཅད་ལ་བོད་ཀྱི་བུད་མེད་ཀྱི་ཁྱད་ཆོས་ལྡན་ལ། ཕོ་ལྷའི་
རིགས་ཐམས་ཅད་ལ་སྐྱེས་པའི་ཁྱད་ཆོས་ལྡན་ནོ། །
དེ་ཡང་ལྷ་སྐུ་ཐོག་མར་བཞེངས་སྐབས་མོ་ལྷའི་རིགས་བོད་ཀྱི་བུད་
མེད་ལ་དཔེ་བླངས་པ་དང་ཕོ་ལྷའི་རིགས་བོད་ཀྱི་སྐྱེས་པ་ལ་དཔེ་བླངས་
ནས་བཞེངས་པ་ལོ་རྒྱུས་དེབ་ཐེར་རྣམས་སུ་གསལ་བ་ལྟར་ལགས་ཤིང་།
ནང་དོན་གྱི་ཆ་ནས་ཀྱང་མི་འདྲ་སྟེ། བོད་བརྒྱུད་ནང་བསྟན་ཤེས་རིག་ཁྲོད་
ཀྱི་ལྷའི་རིགས་འདི་དག་ནི། རྒྱ་གར་གྱི་ནང་བསྟན་ཤེས་རིག་ཁྲོད་ཀྱི་ལྷའི་
རྨང་གཞི་ལ་བརྟེན་ནས་བྱུང་བ་ཡིན་མོད། ཡིན་ནའང་། བོད་བརྒྱུད་ནང་
བསྟན་ཤེས་རིག་ཁྲོད་ཀྱི་ལྷ་མཆོད་ཚུལ་དེར་བོད་ཀྱི་གདོད་མའི་ཆོས་ལུགས་
ནང་གི་ཡུལ་ལྷ་གཞི་བདག་གི་མཆོད་ལུགས་ཀྱིས་ཤན་ཞུགས་པའི་དབང་
གིས་ལྷ་དེ་དག་གི་བཞེངས་ཚུལ་དང་མཆོད་སྟངས་ཀྱི་ཐད་ཀྱང་མི་རིགས་
རང་གི་ཐུན་མོང་མ་ཡིན་པའི་ཁྱད་ཆོས་ལྡན་པ་རེད་དོ། །
བོད་ཀྱི་ནང་བསྟན་ཆོས་ལུགས་ནང་འཇིག་རྟེན་པའི་ལྷ་དང༌། འཇིག་
རྟེན་ལས་འདས་པའི་ལྷ་སྟེ། སྤྱིར་ལྷའི་རིགས་གཉིས་སུ་དབྱེ། དང་པོ་ནི་རྒྱ་
- 272 -



ས་བཅད་གསུམ་པ་ ཆོ་ག་ཞིབ་འཇུག
གར་གྱི་ལྷའི་རྨང་གཞི་ལ་བརྟེན་ནས་བྱུང་བ་དང༌། གཉིས་པ་ནི་བོད་ཀྱི་
གདོད་མའི་ཆོས་ལུགས་ཀྱི་རྨང་གཞི་ལ་བརྟེན་ནས་བྱུང་བ་ཞིག་རེད། ལྷ་
དེ་གཉིས་ཀྱི་བྱེད་ནུས་དང༌། བཞུགས་གནས། བཞེངས་ཚུལ་སོགས་ཀྱང་
མི་འདྲ་སྟེ། འཇིག་རྟེན་ལས་འདས་པའི་ལྷ་དེ་གཙོ་བོ་དགོན་སྡེའི་མགོན་
ཁང་དང་། གྲོང་སྡེའི་“མཆོད་ཁང་”དང་། སྒྲུབ་ཕུག་དང་། གནས་རྩ་ཆེན་
སོགས་སུ་བཞེངས་ལ། བྱེད་ནུས་ནི་ཚེ་འདི་ཕྱི་གཉིས་ལས་ཕྱི་མའི་དོན་སྒྲུབ་
པར་བཤད། བཞེངས་ཚུལ་གྱི་ཐད་ནས། གསེར་སྐུ། ལི་མ། ཟངས་སྐུ། ཤིང་
སྐུ། འབག་སྐུ། ལྡེབ་རིས། ཐང་ཀ རྡོ་སྐུ་སོགས་བཞེངས་ལུགས་སྣ་ཚོགས་ཡོད།
མཆོད་ལུགས་ཀྱི་ཐད་ནས་བོད་ཀྱི་གདོད་མའི་ཆོས་ལུགས་ཀྱི་ནང་དོན་ལྟར་
རི་དྭགས་དང་དུད་འགྲོའི་རིགས་སྣ་ཚོགས་མཆོད་པ་ཕུད། གླང་བོ་ཆེའི་མཆེ་
བ་དང་། གྲི་མདུང་སོགས་མཚོན་ཆའི་རིགས་སྣ་ཚོགས་ཀྱིས་མཆོད་པར་མ་
ཟད། ད་དུང་དར་ལྕོག་དང་། རླུང་རྟ། བསང་མཆོད་དང་། དཀར་གསུམ་
དང༌། མངར་གསུམ་གྱིས་མཆོད་པ་སོགས་མདོར་ན། རྒྱ་གར་གྱི་ནང་བསྟན་
ཁྲོད་ཀྱི་ལྷའི་མཆོད་ལུགས་དང་མི་མཐུན་ཞིང་བོད་རང་གི་ཁྱད་ཆོས་ལྡན་
པའི་བསམ་བློའི་ནང་དོན་དང་། ཆོ་ག་བྱེད་སྟངས་གསར་བ་ཞིག་ཆགས་
ཡོད། འཇིག་རྟེན་པའི་ལྷ་དེ་གཙོ་བོ་གནས་རི་རྩ་ཆེན་དང་། གྲོང་སྡེའི་“གཞི་
བདག་ཁང་ངམ་”དམག་དཔོན་སོགས་སུ་གནས་པར་བཤད། བྱེད་ནུས་ནི།
ཚེ་འདི་ཕྱི་གཉིས་ལས་ཚེ་འདིའི་འདོད་དོན་གཙོ་བོ་སྒྲུབ་པར་བཤད། མཆོད་
ལུགས་ནི། ལབ་ཙེ་གཏོད་པ། དཀར་མཆོད་དང༌། དམར་མཆོད། བསང་
མཆོད། གསུར་མཆོད་སོགས་མང་དུ་ཡོད་དོ། །
<2>གསུང་གི་རྟེན་བཞེངས་པ་ལ་བརྟེན་ནས་ལྷ་གསོལ་དགེ་སྒྲུབ་
བྱེད་ཚུལ། གསུང་གི་རྟེན་བཞེངས་པའི་དགོས་པ་ནི། ལྷའི་གསུང་དངོས་སུ་
བ 273 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཐོས་པ་དང་། དེའི་ཡོན་ཏན་(གསུང་དབྱངས་ཡན་ལག་དྲུག་ཅུ་)རང་ཉིད་
ལ་འཐོབ་པའི་ཆེད་ཡིན་པར་བཤད། འདིར་གཙོ་བོ་རྒྱལ་བའི་གསུང་གླེགས་
བམ་དུ་འབྲི་བ་དང་། བསྟན་བཅོས་རྩོམ་པའི་ལུས་ཀྱི་རྩོལ་བ་ལ་གོ་དགོས་
པ་སྟེ། བཞེངས་ཚུལ་ནི། སངས་རྒྱས་ཀྱི་བཀའ་དང་། བསྟན་བཅོས་སོགས་རྒྱུ་
ཚོ་གསེར་དང་། དངུལ། རིན་ཆེན་སྣ་ལྔ་ མཚལ། སྣག་ཚ་སོགས་ཀྱིས་འབྲི་བ་
དང་། འབྲི་གཞི་ཤིང་དང༌། སྡོང་ལོ། ཤོག་བུ། གོས། རུས་པ། རྡོ། བྲག་སོགས་
བྲིས་སུ་རུང་བའི་རྒྱུ་ཆ་སྣ་ཚོགས་ཡོད་དོ། །
<3>ཐུགས་ཀྱི་རྟེན་བཞེངས་པ་ལ་བརྟེན་ནས་ལྷ་གསོལ་དགེ་སྒྲུབ་
བྱེད་ཚུལ། ཐུགས་ཀྱི་རྟེན་བཞེངས་པའི་དགོས་པ་ནི། ལྷའི་བྱིན་རླབས་དང་
རྟོགས་པའི་ཡོན་ཏན་མཐའ་དག་རང་ཉིད་ལ་འཐོབ་པའི་ཆེད་དུ་བཞེད་
ཅིང༌། ཐུགས་ཀྱི་རྟེན་ནི་གཙོ་བོ་མཆོད་རྟེན་གྱི་རིགས་ལ་གོ་དགོས་པར་སེམས།
རྒྱ་གར་གྱི་ནང་བསྟན་ཤེས་རིག་ཁྲོད། བཀྲ་ཤིས་འབྱུང་བའི་མཆོད་རྟེན།
བཀྲ་ཤིས་སྒོ་མང་གི་མཆོད་རྟེན། བྱང་ཆུབ་མཆོད་རྟེན། ཆོ་འཕྲུལ་ཆེན་མོའི་
མཆོད་རྟེན། ལྷ་བབས་མཆོད་རྟེན། དབྱེན་འདུམ་མཆོད་རྟེན། རྣམ་པར་
རྒྱལ་བའི་མཆོད་རྟེན། མྱང་འདས་མཆོད་རྟེན་ཏེ་མཆོད་རྟེན་ལ་སྤྱིར་བཏང་
རིགས་བརྒྱད་ཡོད་པར་བཞེད་མོད། འོན་ཀྱང་། བོད་ཀྱི་མཆོད་རྟེན་བཞེངས་
ཚུལ་དང་རྣམ་གྲངས་སོགས་རྒྱ་གར་གྱི་དེ་དང་མི་འདྲ་བར་བོད་རང་གི་
ཁྱད་ཆོས་ལྡན་པ་རེད། བོད་ཀྱི་མཆོད་རྟེན་བཞེངས་ཚུལ་ནི། ཕལ་ཆེར་
བཙན་པོའི་བང་སོ་བཞེངས་ཚུལ་དང་འདྲ་ཞིང་། བཀའ་གདམས་མཆོད་
རྟེན་དང་དུས་འཁོར་མཆོད་རྟེན་ལྟ་བུ་ནི་བོད་ཀྱི་ཁྱད་ཆོས་མངོན་གསལ་
ལྡན་པའི་མཆོད་རྟེན་གྱི་གྲས་ཡིན་ནོ། །
ཁྲི་དང་། བུམ་པ། ཆོས་འཁོར། ཉི་ཟླ་བཅས་ནི་མཆོད་རྟེན་གྱི་གྲུབ་ཆ་
- 274 -



ས་བཅད་གསུམ་པ། ཆོ་ག་ཞིབ་འཇུག
གཙོ་བོའི་གྲས་ཡིན་ལ། ཁྲིའི་ནང་དུ་འབྲུ་རིགས་སྣ་ལྔ་དང་། དར་གོས་སྣ་
ཚོགས། མཚོན་ཆའི་རིགས་སྣ་ཚོགས་གཏེར་དུ་འབུལ་ཞིང་། དེ་དག་གིས་
ལོངས་སྤྱོད་ཀྱིས་མི་ཕོངས་པ་དང་། དགྲས་མི་ཚུགས་པ་མཚོན་པར་བཤད།
བུམ་པའི་ནང་གསུང་རབ་ཀྱི་སྐོར་འཇོག་པའང་ཡོད་ལ། གཙོ་བོ་སྐྱེས་བུ་དམ་
པའི་སྐུ་གདུང་རིང་བསྲེལ་འཇོག་ཅིང་། དེས་བླ་མ་དང་ཡི་དམ་གྱི་ཐུགས་
མཚོན་པ་ཡིན་པས། བུམ་པ་ནི་མཆོད་རྟེན་གྱི་གྲུབ་ཆ་གཙོ་བོ་ཡིན། ཆོས་
འཁོར་དང་ཉི་ཟླའི་ནང་གཟུངས་གཞུག་འཇོག་སྲོལ་མེད་ལ། ཆོས་འཁོར་
ནི་མཆོད་རྟེན་གྱི་མགྲིན་པའི་མཚོན་དོན་དང་། ཉི་ཟླ་ནི་དབུའི་མཚོན་དོན་
ཡིན་ཚུལ་ཡང་བཤད། རྒྱ་གར་དུ་མཆོད་རྟེན་གྱི་རིགས་མང་དུ་བཞེངས་པའི་
སྲོལ་དར་ཁྱབ་ཆེ་བའི་ཤུགས་རྐྱེན་འོག་བོད་དུའང་མཆོད་རྟེན་གྱི་རིགས་
མང་དུ་བཞེངས་པའི་སྲོལ་ད་ལྟའི་བར་དར་ལ། སྔོན་གྱི་ལོ་རྒྱུས་དེབ་ཐེར་
རྣམས་སུའང་རྣལ་འབྱོར་བ་དང་གྲུབ་ཆེན་འགས་བོད་ཁམས་སུ་མཆོད་
རྟེན་བརྒྱ་རྩ་བརྒྱད་བཞེངས་མྱོང་བའི་ལོ་རྒྱུས་ཡོད་ཅིང་། བོད་ཀྱི་དགོན་སྡེ་
དང་གྲོང་སྡེ་ཀུན་ཏུ་མཆོད་རྟེན་སྣ་ཚོགས་བཞེངས་ཡོད་པ་སོགས་མདོར་
ན། དེང་སྐབས་གང་ན་མཆོད་རྟེན་ཡོད་པ་དེར་བོད་ཀྱི་གྲོང་སྡེ་ཡིན་པའི་
རྟགས་མཚན་ལྟ་བུར་གྱུར་འདུག་གོ།
གོང་དུ་བཤད་པའི་དོན་མཐའ་དག་གནད་བསྡུས་ནས་བཤད་ན།
སངས་རྒྱས་དང༌། བྱང་སེམས། རང་གི་བླ་མ། ཡི་དམ་དང་ཆོས་སྐྱོང་སོགས་
ཀྱི་སྐུ་གསུང་ཐུགས་རྟེན་བཞེངས་ཏེ་བསོད་ནམས་དང་ཡེ་ཤེས་ཀྱི་ཚོགས་
གཉིས་བསགས་པའི་མཐུ་ལ་བརྟེན་ནས། མཐར་རང་གཞན་གང་རུང་ཞིག་
སངས་རྒྱས་དང་བྱང་སེམས་སོགས་ཀྱི་གོ་འཕང་མངོན་དུ་བྱེད་རྒྱུ་ནི་མཐར་
ཐུག་གི་དམིགས་ཡུལ་ཡིན་པར་བཤད་དོ། །
- 275 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གཉིས། ངག་གི་སྒོ་ནས་ལྷ་གསོལ་དགེ་སྒྲུབ་བྱེད་ཚུལ།
ངག་ལ་བརྟེན་ནས་ལྷ་གསོལ་དགེ་སྒྲུབ་བྱེད་པ་ནི། གཙོ་བོ་ངག་གི་
རྩོལ་བ་ལ་བརྟེན་ནས་རང་གི་སྒྲུབ་བྱའི་ལྷ་དེའི་བྱིན་རླབས་འཇུག་པ་དང་
གོ་འཕང་འཐོབ་ཆེད་གཙོ་བོ་ལྷ་དེའི་སྐུ་དང་། གསུང་། ཐུགས། འཕྲིན་ལས་
སོགས་ཀྱི་ཡོན་ཏན་ངག་ནས་བརྗོད་པ་དང་། བཟླས་པ། དབྱངས་སུ་གྱེར་བ་
ལྟ་བུ་ལ་ཟེར། དེ་ཡང་ནང་གསེས་སུ་གཤམ་གསལ་གྱི་རིགས་གསུམ་གྱི་སྒོ་
ནས་བཤད་ཆོག་སྟེ། །
1.དབྱངས་སུ་གྱེར་ནས་ལྷ་གསོལ་དགེ་སྒྲུབ་བྱེད་ཚུལ། དབྱངས་སུ་གྱེར་
ནས་ལྷ་གསོལ་དགེ་སྒྲུབ་བྱེད་ཚུལ་ནི། རང་གི་སྒྲུབ་བྱའམ་དོན་དུ་གཉེར་
བྱའི་ལྷ་དེའི་གཞལ་ཡས་ཁང་དང༌། ཕྱག་མཚན། སྐུ་གསུང་ཐུགས་ཀྱི་ཡོན་
ཏན་སོགས་ངག་གི་འགྱུར་ཁུགས་སྣ་ཚོགས་ལ་བརྟེན་ནས་དབྱངས་སུ་གྱེར་
བ་ལ་བྱ། སྙན་པའི་གདངས་དབྱངས་་ ལ་བརྟེན་ནས་ལྷའི་མངོན་རྟོགས་
བརྗོད་པ་དང་དེར་མཆོད་བསྟོད་སོགས་བྱས་ན། ལྷའི་དངོས་གྲུབ་གྱུར་དུ་
འཇུག་པའི་དགེ་ཕན་ཡོད་པར་འདོད་དོ། །
ལྷའི་རིགས་ལ་ཞི་རྒྱས་དབང་དྲག་གི་དབྱེ་བ་ཡོད་པ་ནང་བཞིན་དེ་
དག་ལ་མཆོད་པ་དང་བསྟོད་པ་བགྱི་བའི་ངག་གི་གདངས་དབྱངས་ལའང་
ཞི་རྒྱས་དབང་དྲག་གི་དབྱེ་བ་སྣ་ཚོགས་ཡོད་པར་འདོད། དཔེར་ན། སྤྱན་
རས་གཟིགས་ལ་བསྟོད་པ་དང༌། མཆོད་པའི་དབྱངས་ལ་མཚོན། ཞི་བ་
ད་ང་། སེམས་རབ་ཏུ་གཡོ་བར་བྱེད་པའི་ནུས་པ་ལྡན་ལ། གཤིན་རྗེ་གཤེད་ལ་
་ 276 -



ས་བཅད་གསུམ་པ། ཆོ་ག་ཞིབ་འཇུག
བསྟོད་པ་དང་སྐུལ་བའི་དབྱངས་ལ་མཚོན་ན། དྲག་པོ་དང༌། སེམས་དཔའ་
བར་བྱེད་པའི་ནུས་པ་དང་ལྡན་པ་ལྟ་བུ། ལྷ་དེ་དག་ལ་བསྟོད་པ་དང་སྐུལ་
བ་སོགས་ཀྱི་གདངས་དབྱངས་ཀྱིས་ནི་ལྷ་དེ་དག་གི་ཐུན་མོང་མ་ཡིན་པའི་
གཤིས་ཀ་མཚོན་ཡོད་པར་མ་ཟད། ད་དུང་རིགས་དང་ནུས་པ་སོགས་ཀྱང་
མཚོན་ཡོད་པ་རེད་དོ། །
བོད་ཀྱི་དགོན་སྡེ་རྣམས་སུ་སངས་རྒྱས་དང་། བྱང་སེམས། བླ་མ་
དང་ཡི་དམ་བཅས་ཀྱི་སྐུ་གསུང་ཐུགས་འཕྲིན་ལས་ཀྱི་ཡོན་ཏན་དེ་ངག་
ནས་དབྱངས་སུ་གྱེར་ནས་མཆོད་པ་དང་བསྟོད་པའི་སྲོལ་ཧ་ཅང་དར་རྒྱས་
ཆེ། དཔེར་ན། ལྷ་སའི་“ཆོ་འཕྲུལ་སྨོན་ལམ་”ཀྱི་སྐབས་སུ་ཉིན་བཅོ་ལྔའི་
རིང་། སངས་རྒྱས་དང་བྱང་སེམས་སོགས་ལ་སྙན་པའི་གདངས་དབྱངས་
ཀྱིས་མཆོད་པ་དང་བསྟོད་པ་སོགས་བྱེད་ལ། ཡོངས་གྲགས་སུ་འདི་ལ་
“གསུང་ཆོས་སྨོན་ལམ་”་ཟེར་རོ། །
རྗེ་ཙོང་ཁ་བས་ལྷ་སའི་ཆོ་འཕྲུལ་སྨོན་ལམ་བཙུགས་པའི་རྨང་གཞི་
ལ་བརྟེན་ནས། རྗེས་སུ་བོད་ཁམས་ཡོངས་ཀྱི་དགེ་ལུགས་པའི་དགོན་སྡེ་སོ་
སོར་སྨོན་ལམ་གསུངས་པའི་སྲོལ་ཚུགས་པར་མ་ཟད། ད་དུང་གྲུབ་མཐའ་
གཞན་ལའང་དེའི་ཤུགས་རྐྱེན་ཐེབས་ནས་སྙན་པའི་གདངས་དབྱངས་སྣ་
ཚོགས་ཀྱི་ལམ་ནས་རང་རང་གི་ལུགས་ཀྱི་ལྷག་པའི་ལྷར་མཆོད་པ་དང་
བསྟོད་པ། བསྐུལ་བ་སོགས་བྱེད་པའི་སྲོལ་ཚུགས་པ་རེད། དམངས་ཁྲོད་
དུའང་སྙན་པའི་གདངས་དབྱངས་ལ་བསྟེན་ནས་ལྷག་པའི་ལྷ་དང་བླ་མ་
དང༌། ཡུལ་ལྷ་གཞི་བདག་ལ་མཆོད་བསྟོད་དང་གསོལ་བ་འདེབས་པའི་
སྲོལ་ཧ་ཅང་དར་ཁྱབ་ཆེ། དཔེར་ན། བོད་ཟླ་བཞི་པ་དང་ལྔ་པའི་ནང་། མི་
མང་པོ་ལྷན་ཏུ་རི་མགོར་འཚོགས་ཏེ། མ་ཎི་དབྱངས་སུ་གྱེར་ནས་འདོན་པ་
-- 277 ་



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ལྟ་བུ། དེ་ཡང་དམངས་ཁྲོད་ཀྱི་བཤད་རྒྱུན་ལྟར་ན། བོད་ཟླ་བཞི་པ་དང་ལྔ་
པའི་ནང་འབུ་སྲིན་ལངས་པའི་དུས་ཡིན་ལ། དུས་ཚིགས་དེར་མི་མང་པོ་
རི་མགོར་ཕྱིན་ནས་ལྷན་དུ་མ་ཎི་དབྱངས་སུ་གྱེར་ནས་བཏོན་ན། འབུ་སྲིན་
མང་བོར་དགེ་བ་ཡོད་ལ། དགེ་བ་དེ་དག་ལྷན་གཅིག་ཏུ་འཚོགས་པས་སྤྱན་
རས་གཟིགས་ཀྱི་བྱིན་རླབས་མྱུར་དུ་འཐོབ་པ་སོགས་ཀྱི་དགེ་བ་ཡོད་པར་
བཤད་དོ། །
གཞན། སྐྱབས་འགྲོ་དང་། མགུར། གཅོད་ཀྱི་གདམས་པ། བསང་མཆོད།
བསྔོ་བ་དང་སྨོན་ལམ། གཡང་འབོད། འཕོ་བ་སོགས་སྤྱིར་བཏང་དབྱངས་སུ་
གྱེར་ནས་འདོན་པ་མང་ངོ། ། །
2.བཟླས་བརྗོད་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ། བཟླས་
བརྗོད་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ་ནི། སྒྲུབ་པ་པོ་རང་
གཞན་གང་རུང་ལ་ཚེ་འདིར་ཚེ་རིང་ལོངས་སྤྱོད་རྒྱས་པ་དང་། ཕྱི་མར་མཐོ་
རིས་དང་ཐར་བའི་གོ་འཕང་འཐོབ་པ་སོགས་དམིགས་ཡུལ་ངེས་ཅན་ཞིག་
གི་ཆེད་དུ་བསྒྲུབ་བྱའི་ལྷ་དེའི་རིག་སྔགས་དང་གཟུངས་སྔགས! ཡང་ན། སྐུ་
གསུང་ཐུགས་ཀྱི་ཡོན་ཏན་ཅི་རིགས་ངག་གིས་ཡང་ཡང་བཟླ་བ་ལ་ཟེར་རོ། །
ལྷ་དེའི་གཟུངས་སྔགས་སོགས་བཟླས་པ་ཅི་ཙམ་མང་ན། ལྷ་དེའི་བྱིན་
རླབས་དང་དངོས་གྲུབ་ཀྱང་དེ་ཙམ་གྱིས་མྱུར་དུ་འཐོབ་པ་སོགས་ཀྱི་དགེ་
ཕན་ཡོད་པར་གསུངས། དེ་བས་བོད་ཀྱི་གྲུབ་མཐའ་གང་ཞིག་ཡིན་ཡང་།
ངག་གི་བཟླས་བརྗོད་ལ་བརྟེན་ནས་རང་གི་ལྷག་པའི་ལྷ་དེ་སྒྲུབ་པ་ནི། ལྷ་
སྒྲུབ་པའི་ནང་དོན་གཙོ་བོ་ཞིག་ཡིན་ལ། ལྷ་ལ་དད་པའི་འདུ་ཤེས་ཆགས་པ་
ནས་རྣལ་འབྱོར་ཆེན་པོའི་བར་ཁྱབ་པའི་ལྟ་སྒྲུབ་སྲོལ་ཞིག་ཀྱང་ཡིན། ལྷའི་
གཟུངས་སྔགས་བཟླ་ཚུལ་གྱི་དབང་དུ་བཏང་ན། སྤྱིར་བཏང་གི་གཟུངས་
- 278



ས་བཅད་གསུམ་པ། ཆོ་ག་ཞིབ་འཇུག་
སྔགས་བཟླ་ཚུལ་དང་། དམིགས་བསལ་གྱི་གཟུངས་སྔགས་བཟླ་ཚུལ་གཉིས་
ཡོད། ཁོམ་ལོང་དང་སོས་དལ་གྱི་དུས་སུ་“མ་ཎི་་་བཟླ་བ་སོགས་ནི། སྤྱིར་
བཏང་གི་གཟུངས་སྔགས་བཟླ་ཚུལ་ཞིག་དང་། གཟུངས་སྔགས་བཟླ་ཚུལ་
འདི་ནི་སྲོལ་རྒྱུན་འདུ་ཤེས་ཀྱི་རྨང་གཞིའི་ཐོག་བྱུང་སྟེ་གོམས་སྲོལ་ཞིག་ཏུ་
ཆགས་ཕྱིར། འདུ་ཤེས་གསལ་བོ་དང་དམིགས་ཡུལ་ངེས་ཅན་ཡོད་པའི་སྒོ་
ནས་ལྷའི་གཟུངས་སྔགས་བཟླ་ཚུལ་དང་ཁྱད་ཆེའོ། ། །
དམིགས་བསལ་གྱི་གཟུངས་སྔགས་བཟླ་ཚུལ་ནི། འདུ་ཤེས་གསལ་བོ་
དང་དམིགས་ཡུལ་ངེས་ཅན་ཡོད་པའི་སྒོ་ནས་གཟུངས་སྔགས་བཟླ་བ་ཞིག་
ཡིན་ལ། དེ་ནི་འགྲོ་འཆག་ཉལ་འདུག་དང་བཟའ་བཅའ་བཏུང་བ་སོགས་
འཚོ་བ་དང་ཀུན་སྤྱོད་ཀྱི་རིམ་པ་རྣམས་ཧ་ཅང་ནན་མོ་ཡིན་པར་མ་ཟད།
ད་དུང་གཟུངས་སྔགས་ཀྱི་གྲངས་ངེས་ཅན་ཞིག་ལ་བརྟེན་ནས་ལྷག་པའི་
ལྷའི་དངོས་གྲུབ་དང་བྱིན་རླབས་ཞུ་བ་ཡིན་པར་གསུངས་སོ། །
སྔགས་ཀྱི་གྲངས་ཀ་གསོག་ཚུལ་ལ་བསྙེན་ཆུང་དང་། བསྙེན་ཆེན་གཉིས་
ཡོད། བསྙེན་ཆུང་ལ་ཉིན་བདུན་གྱི་ཡུན་དང་ཟླ་བ་གཅིག་གི་ཡུན་ལ་མཚམས་
བཅད་དེ་གཟུངས་སྔགས་བཟླ་ཚུལ་གཉིས་ཡོད་ལ། བསྙེན་ཆེན་ལའང་ལོ་ངོ་
གཅིག་གི་ཡུན་དང་ཚེ་གང་བོའི་ཡུན་དུ་མཚམས་བཅད་དེ་གཟུངས་སྔགས་
བཟླ་ཚུལ་གཉིས་ཡོད། བསྙེན་པ་ལ་འདུག་སྐབས་ཉིན་ཞག་གཅིག་ལ་ཐུན་
བཞིར་བསྒོས་ཏེ་ཟས་ཟ་དུས་མ་གཏོགས་དོན་མེད་ཀྱི་སྨྲ་བ་སོགས་བཅད་
ནས་རང་གི་བསྒོམ་བྱའི་ལྷ་དེའི་ཞལ་ཕྱག་ཡོངས་རྫོགས་ཡིད་ལ་བསྒོམས་
ཏེ་སྔགས་བཟླ་བ་དང་། སྔགས་ཀྱི་གྲངས་ཀ་གྲུབ་རྗེས་སྦྱིན་བསྲེག་ལ་འཇུག་
དགོས་ཤིང༌། སྦྱིན་བསྲེག་དེ་ཡང་སྒྲུབ་པ་པོ་རང་ཉིད་ཀྱི་ཆ་རྐྱེན་ལ་ལྟོས་
ཏེ་སྟབས་བདེ་དང་། རྒྱ་ཆེན་ངང་ལུག་ཚུལ་གྱི་རིགས་གཉིས་ཡོད། སྟབས་
- 279



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བདེའི་སྦྱིན་བསྲེག་ནི་ཏིལ་གྱི་རྫས་ཁོ་ནར་བསྟེན་ནས་བླུག་ཆོག སྦྱིན་བསྲེག་
འདི་ལ་ཡོངས་གྲགས་སུ་“ཟ་བྱེད་མཁའ་འགྲོའི་སྦྱིན་བསྲེག་”ཟེར། རྒྱ་ཆེན་
པོའི་སྦྱིན་བསྲེག་ལ་རྫས་ཆེན་བཅུ་གསུམ་འཛོམས་དགོས། ལྷག་པར་མར་
ཁུའི་འགྲོ་སོང་ནི་ཧ་ཅང་ཆེ། མ་མཐའ་ཡང་མར་རྒྱ་མ་ཉི་ཤུ་ལྷག་དགོས། ད་
དུང་“བཅུ་ཆའི་སྦྱིན་བསྲེག་”ཅེས་པ་ནི་ཧ་ཅང་རྒྱ་ཆེ་བའི་སྦྱིན་བསྲེག་ཅིག་
སྟེ། འདི་ལ་ཕལ་ཆེར་མར་རྒྱ་མ་ཉིས་བརྒྱ་ལྷག་དགོས་པར་བཤད། སྦྱིན་
བསྲེག་གི་སྐོར་གང་ཡིན་ཡང་སྔགས་བཟླས་ནས་གྲངས་ངེས་ཅན་ཞིག་ལ་
ཐོན་པ་ན་ད་གཟོད་ལྡུག་དགོས་པར་གསུངས། སྤྱིར་སྦྱིན་བསྲེག་ལྡུག་པ་དེས་
སྒྲུབ་པ་པོ་རང་གི་བསྒྲུབ་བྱའི་ལྷ་དེ་སྒྲུབ་ནས་གྲུབ་པའི་གསོལ་སྟོན་མཚོན་
པར་བྱེད་པ་ཡིན་ནོ། ། །
ད་དུང་བར་ཆད་བཟློག་ཕྱིར་སྔགས་ཀྱི་གྲངས་ཀ་གསོག་པ་ལ་བརྟེན་
ནས་རིམ་གྲོ་སྒྲུབ་པའི་སྲོལ་ཡང་ཡོད། དཔེར་ན། ན་ཚ་ཐེབས་དུས་རང་ཉིད་
དད་པ་ཡོད་པའི་ཆོས་པ་ཞིག་གི་མདུན་དུ་སོང་ནས་ལུང་བསྟན་ཞུ་ངེས་
ཡིན་ལ། ཆོས་པས་ཀྱང་ནད་པའི་རེ་བ་ལྟར་རང་གི་ལྷག་པའི་ལྷར་གསོལ་
བ་བཏབ་སྟེ་མོ་བརྒྱབ་ནས། མོའི་རྟགས་མཚན་ལྟར་ཡི་དམ་གང་རུང་ཞིག་
གི་རྩ་སྔགས་གྲངས་ཀ་ངེས་ཅན་ཞིག་འདོན་དགོས་པར་ལུང་བསྟན་པ་ན།
ནད་པས་ཀྱང་ལུང་བསྟན་ལྟར་སྔགས་བཟླས་ཏེ་རང་ཉིད་ནད་ལས་གྲོལ་
ཕྱིར་རིམ་གྲོ་སྒྲུབ་པར་བྱེད་པ་ལྟ་བུའོ། །
གཞན་ཡང་། རྒྱལ་བའི་བཀའ་དང༌། དེའི་དགོངས་འགྲེལ་བསྟན་
བཅོས། ཡིད་དམ་ཆོས་སྐྱོང་ཀྱི་བསྐང་བ། བཤགས་པ་ ཡུལ་ལྷ་གཞི་བདག་གི་
བསྟོད་པ་སོགས་ཡང་ཡང་ཀློག་པ་ལ་བསྟེན་ནས་རང་གི་དམིགས་འདུན་
ཡོངས་སུ་འགྲུབ་ཕྱིར་ལྷག་པའི་ལྷར་གསོལ་བ་འདེབས་པ་དང་སྐྱབས་
- 230 -



ས་བཅད་གསུམ་པ། ཆོ་ག་ཞིབ་འཇུག
འཇུག་ཞུ་བའི་སྲོལ་ཡང་ཡོད་དོ། །
རྒྱལ་བའི་བཀའ་ཡང་ཡང་ཀློག་པ་ནི། དཔེར་ན། 《འཕགས་པ་གསེར་
འོད་དམ་པའི་མདོ་》དང་《རྡོ་རྗེ་གཅོད་པ་》བཟླས་པ་ལ་བརྟེན་ནས་རིམ་
གྲོ་སོགས་སྒྲུབ་པ་ལྟ་བུ། བསྟན་བཅོས་ཡང་ཡང་ཀློག་པ་ནི། དཔེར་ན། 《ལམ་
རིམ་ཆེན་མོ་》དང་《སྔགས་རིམ་ཆེན་མོ་》ཡང་ཡང་ཀློག་པ་ལྟ་བུ། ཡི་དམ་
ཆོས་སྐྱོང་གི་བསྐང་བཤགས་ཡང་ཡང་འདོན་པ་ནི། དཔེར་ན། བོད་ཀྱི་
དགོན་པ་གྲྭ་ཚང་དུ་ཡོད་པའི་དམིགས་བསལ་གྱི་མཆོད་ཁང་སྟེ་“མགོན་
ཁང་་ནང་དུ་བསྐོང་འདོན་གྱིས་རྒྱུན་ཆགས་སུ་བསྒྲུབ་བྱའི་ལྷ་དེའི་“བསྐང་
བ་”དང་“་བཤགས་པ་”་ཡང་ཡང་འདོན་པ་ལྟ་བུ། ཡུལ་ལྷ་གཞི་བདག་གི་
བསྟོད་པ་ཡང་ཡང་འདོན་པ་ནི། དཔེར་ན། བོད་ཀྱི་གྲོང་སྡེ་རྣམས་སུ་ཡོད་
པའི་“གཞི་བདག་ཁང་”དུ། ཡུལ་ལྷ་གཞི་བདག་གི་བསྟོད་པ་སོགས་ཡང་
ཡང་བཏོན་དེ་རང་གི་འདོད་དོན་བཅོལ་བ་ལྟ་བུ་ཡིན། མདོར་ན། ལྷག་པའི་
ལྷའི་རྩ་སྔགས་བཟླ་བ་དང་། རྒྱལ་བའི་བཀའ་དང་དེའི་དགོངས་འགྲེལ་གྱི་
བསྟན་བཅོས་ཡང་ཡང་ཀློག་པ། ཡི་དམ་ཆོས་སྐྱོང་དང་ཡུལ་ལྷ་གཞི་བདག་
གི་བསྐང་བཤགས་དང་བསྟོད་པ་ཡང་ཡང་འདོན་པ་སོགས་ནི། ལན་གཅིག་
མ་ཡིན་པར་དུ་མར་བཟླས་པ་ལ་བརྟེན་ནས་རང་གི་འདོད་པའི་དོན་དུ་
གསོལ་བ་འདེབས་པ་ལས་མ་འདས་ཕྱིར། ཐམས་ཅད་བཟླས་བརྗོད་ལ་
བརྟེན་ནས་ལྷ་སྒྲུབ་ཚུལ་གྱི་ཁོངས་སུ་བསྡུས་པ་ཡིན་ནོ། །
3.བཟླས་བརྗོད་མིན་པའི་ངག་ལ་བརྟེན་ནས་དགེ་བ་སྒྲུབ་ཚུལ།
བཟླས་བརྗོད་མིན་པའི་ངག་ལ་བརྟེན་ནས་དགེ་བ་སྒྲུབ་ཚུལ་ནི། གཙོ་བོ་
ལུང་འདོན་པ་དང་། ཁྲིད་གསུངས་པ། དབང་བསྐུར་བ། རྗེས་གནང་གནང་
བ་སོགས་ཡིན། ལུང་འདོན་པ་ནི། དཔེར་ན། སྔར་བཀའ་འགྱུར་གྱི་ལུང་ཐོབ་
- 281 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
མྱོང་མཁན་ཞིག་ཡིན་ན། དེས་སླར་ཡང་སློབ་མ་རྣམས་ལ་གཙོ་བོ་ཚིག་གི་ཆ་
རྣམས་ཚར་གཅིག་འདོན་པ་ལྟ་བུའོ།།
ཁྲིད་གསུངས་པ་ནི། དཔེར་ན། སྔར་ཁྲིད་ཐོབ་མྱོང་མཁན་ཞིག་ཡིན་ན་
དེས་སླར་ཡང་གསུང་རབ་ཀྱི་དོན་འགྲེལ་བཤད་ཀྱི་ཚུལ་དུ་མན་ངག་རྣམས་
སློབ་མ་རྣམས་ལ་ཚར་གཅིག་གསུངས་པ་ལྟ་བུ། དབང་བསྐུར་བ་ནི། དཔེར་
ན། དབང་ལྡན་པའི་སློབ་དཔོན་གྱིས། སླར་ཡང་རང་གི་རྡོ་རྗེ་སློབ་མ་རྣམས་
དཀྱིལ་འཁོར་ལ་འཇུག་ཕྱིར། དབང་ཆོག་ལ་བརྟེན་ནས་དབང་བརྡ་སྤྲོད་པ་
ལྟ་བུ། རྗེས་གནང་ནི། དཔེར་ན། སྔར་རྗེས་གནང་ཐོབ་མཁན་གྱི་སློབ་དཔོན་
གྱིས་སླར་ཡང་རང་གི་སློབ་མ་རྣམས་ལ་རྗེས་གནང་གི་ཆོག་པ་བཏོན་ཏེ་
རྗེས་གནང་གནང་བ་ལྟ་བུ། གོང་དུ་བཤད་མ་ཐག་པ་འདི་དག་ནི། གཙོ་
བོ་ཚར་གཅིག་ཀློག་པའམ་བཤད་ཁྲིད་ལ་བརྟེན་ནས་དགེ་རྩ་སྒྲུབ་པ་ཡིན་
པས་བཟླས་བརྗོད་མིན་པའི་ངག་ལ་བརྟེན་ནས་དགེ་རྩ་སྒྲུབ་པའི་ཁོངས་སུ་
བསྡུས་པ་ཡིན་ནོ། །
གསུམ། ཡིད་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ།
དེ་ཡང་ཡིད་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ་གྱི་དབང་དུ་
བཏང་ན། ཞི་གནས་དང་། ལྷག་མཐོང་། ཡིད་སྤྲུལ་གསུམ་ལ་བརྟེན་ནས་སྒྲུབ་
ཚུལ་ལས་མ་འདས།
<1> ཞི་གནས་ཀྱི་ངང་ལྷ་གསོལ་དགེ་སྒྲུབ་བྱེད་ཚུལ། ཐོག་མར་སེམས་
གནས་པའི་ཐབས་དགུ་སོགས་སེམས་རྩེ་གཅིག་ཏུ་གནས་པར་བྱེད་པའི་
- 282 -



ས་བཅད་ཤུསུམ་པ་ ཆོ་ག་ཞིབ་འཇུག
ཐབས་ལ་བརྟེན་ཏེ་ད་ལྟའི་སེམས་ཀྱི་རྣམ་པར་རྟོག་པ་དེ་ཡོངས་སུ་ཞི་བར་
བྱས་ནས། རང་གི་བསྒོམ་བྱའི་ལྷ་དེ་ཁོ་ནའི་སྟེང་ཇི་ལྟར་འདོད་འདོད་དུ་
དམིགས་པ་གཏོད་ཐུབ་པའི་ནུས་པ་ཐོབ་པ་ན། ཞི་གནས་ཐོབ་པར་འཇོག་
ལ། ཞི་གནས་ལ་བརྟེན་ནས་རང་གི་བསྒོམ་བྱའི་ལྷ་དེ་ཡུན་རིང་བསྒོམ་ན།
མཐར་ལྷའི་ཞལ་མངོན་སུམ་དུ་གཟིགས་ཏེ། གསུང་དངོས་སུ་ཐོས་ནུས་པར་
བཤད་པས། ལྷ་སྒྲུབ་པའི་རྣལ་འབྱོར་པ་ཞིག་ལ་མཚོན་ན། ཞི་གནས་བསྒོམ་
རྒྱུ་ནི་ཧ་ཅང་གལ་ཆེན་ཞིག་ཏུ་བརྩི། བོད་བརྒྱུད་ནང་བསྟན་ཁྲོད་དུ་“ལྷའི་
ཞལ་མངོན་སུམ་དུ་གཟིགས་ཤིང་གསུང་གི་གནང་བ་ཐོབ་”ཅེས་གསུངས་
ཡོད་པ་དེ་ཚད་གང་འདྲ་ཞིག་ལ་སླེབས་ན་ད་གཟོད་ལྷའི་ཞལ་མངོན་སུམ་
དུ་མཐོང་ཞིང་གསུང་གི་གནང་བ་ཐོབ་པ་ཡིན་ཞེ་ན། ཞི་གནས་ཐོབ་པ་ནས་
དེ་ལྟ་བུའི་སྣང་བ་འབྱུང་བར་《བསམ་གཟུགས་》ཀྱི་གཞུང་དུ་གསལ་བར་
གསུངས། ད་དུང་ཞི་གནས་ལ་བརྟེན་ནས་ལྷའི་ཞལ་མངོན་སུམ་དུ་གཟིགས་
ཏེ་དངོས་གྲུབ་ཐོབ་མཁན་ཞིག་ཡིན་ན། ལྷ་ལ་བརྟེན་ནས་ཞི་རྒྱས་དབང་
དྲག་གི་ལས་སྣ་ཚོགས་ཀྱང་བྱེད་ཆོག་པར་གསུངས་སོ། །
བོད་ཀྱི་རྣལ་འབྱོར་བ་འགའ་ཞིག་གི་རྟོགས་བརྗོད་དང་། རྣམ་ཐར་
སོགས་སུ་རྣལ་འབྱོར་བ་ཁོང་ལ་མཐུ་སྟོབས་ནུས་པ་བསམ་གྱིས་མི་ཁྱབ་པ་
ལྡན་པར་བཤད་ཡོད་པའི་དོན་ཡང་། ཞི་གནས་ཀྱི་ངང་ནས་ལྷ་སྒྲུབ། ལྷ་ལ་
བརྟེན་ནས་དངོས་གྲུབ་རྙེད་ཡོད་པའི་མཚོན་བྱེད་ཅིག་ཡིན། དཔེར་ན། མི་
ལ་རས་པ་དང་། རྭ་ལོ་ཙཱ་སོགས་ཀྱིས་འབྱུང་བ་བཞི་ལ་དབང་བསྒྱུར་ནུས་
པར་གྲགས་པའི་མཛད་སྤྱོད་དེ་དག་ཀྱང་མཐར་གཏུགས་ན་ཞི་གནས་ཀྱི་
ངང་ནས་ལྷ་གསོལ་དགེ་སྒྲུབ་བྱེད་པའི་རྒྱུ་མཚན་འདི་ལས་མ་འདས་སོ། །
2> ལྷག་མཐོང་གི་ངང་ནས་ལྷ་གསོལ་དགེ་སྒྲུབ་བྱེང་ཚུལ། དེ་ལྟར་
- 283 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཞི་གནས་ཐོབ་པའི་རྣལ་འབྱོར་བས་ཞི་གནས་ཀྱི་ངང་ནས་ལྷའི་དཀྱིལ་
འཁོར་དང༌། སྣང་བརྙན། སྐུ་གསུང་ཐུགས་ཀྱི་ཡོན་ཏན་སྒོམ་པ་སོགས་ནི་
ལྷག་མཐོང་ལ་བརྟེན་པ་ཡིན། ལྷག་མཐོང་ཞེས་པའི་དོན་ཅི་ཡིན་ཞེ་ན། སྒོམ་
བྱའི་ཡུལ་ཁོ་ནའི་སྟེང་ཇི་ལྟར་འདོད་འདོད་དུ་མཉམ་པར་འཇོག་པར་ལུས་
དང་སེམས་ཀྱི་རང་དབང་ཐོབ་པ་ནི། ཞི་གནས་ཐོབ་པའི་དོན་ཡིན་ལ། ཞི་
གནས་ཀྱི་ངང་ནས་རང་གི་བསྒོམ་བྱ་དེའི་གནས་ལུགས་ལ་དཔྱད་པ་གཏོང་
ཐུབ་པ་ནས་ལྷག་མཐོང་ཐོབ་པར་འཇོག་གོ། བོད་བརྒྱུད་ནང་བསྟན་ཤེས་རིག་
གི་གསང་སྔགས་ཁྲོད་དུའང་ལྷག་མཐོང་ལ་བརྟེན་ནས་ལྷ་གསོལ་དགེ་སྒྲུབ་
བྱེད་ཚུལ་འདི་དོན་སྙིང་གལ་ཆེན་ཞིག་ཏུ་གྱུར་ཡོད། རྒྱུད་སྡེའི་ཆོ་ག་གང་སྒྲུབ་
སྐབས་ཀྱང་ཐོག་མར་“ཨོཾ་སྭ་བྷ་ཝ་སྟོང་བ་ཉིད་དུ་གྱུར། སྟོང་བའི་ངང་ལས་
སྣ་ཚོགས་པད་མ་དང༌། ཟླ་བ་དང་། ཉི་མའི་གདན་ལ་་་ཞེས་ཆོས་རྣམས་ཀྱི་
གནས་ལུགས་མཐར་ཐུག་པ་སྟོང་བ་ཉིད་ཡིད་ལ་བསྒོམས་ནས་སྟོང་བ་ཉིད་ཀྱི་
ངང་ལྷའི་གཞལ་ཡས་ཁོང་དང་། སྣང་བརྙན། སྐུ་གསུངས་ཐུགས་ཀྱི་ཡོན་ཏན་
རིམ་བཞིན་སྒོམ་པ་ནི་རྒྱུད་སྡེའི་སྤྱི་སྲོལ་ལྟ་བུར་གྱུར་ཡོད་དོ། ། །
<3>ཡིད་ཀྱི་སྤྲུལ་བའི་མཆོད་པ་ལ་བརྟེན་ནས་ལྷ་གསོལ་དགེ་སྒྲུབ་
བྱེད་ཚུལ། བོད་བརྒྱུད་ནང་བསྟན་ཁྲོད་ཀྱི་ཡིད་ཀྱིས་སྤྲུལ་བའི་མཆོད་པ་ལ་
བརྟེན་ནས་ལྷ་གསོལ་དགེ་སྒྲུབ་བྱེད་པའི་མཆོད་པའི་རིགས་ཤིག་སྟེ། མཆོད་
པ་འདི་ནི་མོས་པ་གཙོ་བོ་ཡིན་པས་རྫས་དངོས་སུ་མེད་ཀྱང་ཆོག མཆོད་
པ་འདི་འབུལ་སྐབས་འབུལ་མཁན་རང་གིས་བདག་གིར་བཟུང་བ་དང་མ་
བཟུང་བའི་དངོས་པོ་ཐམས་ཅད་དེ། རི་རབ་གླིང་བཞི་ཉི་ཟླ་དང་བཅས་
པའི་འཇིག་རྟེན་གྱི་ཁམས་ཐམས་ཅད་བླ་མ་དང་དཀོན་མཆོག་ལ་ཕུལ་བའི་
མོས་པ་མཛད་ན། བསོད་ནམས་ཀྱི་ཚོགས་རྒྱ་ཆེན་པོ་འགྲུབ་པར་མདོ་སྡེ་
- 28
-



ས་བཅད་གསུམ་པ ཆོ་ག་ཞིབ་འཇུག
རྣམས་སུ་གསུངས་ཡོད། འདི་ནི་ཡིད་ཀྱིས་སྤྲུལ་བའི་མཆོད་པ་འབུལ་བའི་
བསམ་བློའི་རྒྱབ་རྟེན་ཡིན། མཆོད་པ་འདི་གོམས་ནས་ཚད་ངེས་ཅན་ཞིག་ལ་
སླེབས་པ་ན། “ཀུན་ཏུ་བཟང་བོའི་མཆོད་པའི་སྤྲིན་”ཞེས་མཆོད་པའི་རིགས་
བསམ་གྱིས་མི་ཁྱབ་པ་ཡིད་ཀྱིས་སྤྲུལ་ཏེ་འབུལ་ནུས་པར་བཤད། གང་ལྟར་
ཡང་ཡིད་ཀྱིས་སྤྲུལ་བའི་མཆོད་པ་འདི་ནི་མཆོད་པའི་རྫས་དངོས་སུ་མེད་
ཀྱང་ཡིད་ཀྱིས་བསྒོམ་ནས་ཕུལ་ཆོག་པ་ནི་མཆོད་པ་འདིའི་ཁྱད་ཆོས་གཙོ་
བོ་ཞིག་ཡིན་པར་བཞེད་དོ། །
བཞི། རྫས་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ།
རྫས་ལ་བརྟེན་ནས་ལྷ་གསོལ་དགེ་སྒྲུབ་བྱེད་ཚུལ་འདི་ནི། གཙོ་བོ་དབང་
པོའི་དངོས་ཀྱི་སྤྱོད་ཡུལ་དུ་གྱུར་པའི་གཟུགས་ཅན་གྱི་རྫས་ལ་བརྟེན་ནས་
རང་གི་དད་ཡུལ་གྱི་ལྷར་མཆོད་པའི་ཆོ་ག་ཞིག་ལ་བྱ། རྫས་དངོས་ལ་བརྟེན་
ནས་ལྷར་མཆོད་པ་འདི་ནི། དམངས་ཁྲོད་དུ་ད་དུང་ཧ་ཅང་དར་ཁྱབ་ཆེ་
བའི་མཆོད་པའི་རིགས་ཤིག་ཡིན། མཆོད་པ་འདི་ལ་སྤྱིར་བཏང་རིགས་མང་
དུ་ཡོད་མོད། འོན་ཀྱང་། འདིར་ཕྱོགས་འདུས་རང་བཞིན་གྱི་ཚུལ་དུ་གནད་
བསྡུས་ན་གཤམ་གྱི་དོན་ལྔའི་ནང་བསྡུས་ཆོག་གོ། །
<1>མིག་གི་ལོངས་སྤྱོད་དུ་གྱུར་པའི་རྫས་ལ་བརྟེན་ནས་ལྷ་གསོལ་
དགེ་སྒྲུབ་བྱེད་ཚུལ་ནི། མིག་གི་ལོངས་སྤྱོད་ཀྱི་རྫས་ཏེ་དབྱིབས་དང་ཁ་དོག་
གི་རིགས་སུ་གྱུར་བའི་རྫས་རྣམས་ལྷག་པའི་ལྷ་ལ་མཆོད་པའི་ཆོ་ག་བྱེད་
སྟངས་ཤིག་སྟེ། དཔེར་ན། གདུགས་དང་། རྒྱལ་མཚན། བ་དན། ཆོས་འཁོར།
- 255 -



བོད་རིག་པའི་གན་ད་གཞི་ཞིབ་འཇུག་སྦས་དོན་གསལ་བྱེད་
དུང་དཀར། བུམ་པ། པདྨ། གསེར་ཉ། ནོར་བུ། པ་ཏྲ། དར་ལྕོག ཁ་བཏགས། མེ་
ལོང་། གན་ཇི་ར། དྲ་བ་དང་དྲ་ཕྱེད། ཀ་འཕན། ཐུག་ནག་སོགས་རྫས་མཆོད་
པའམ་འབུལ་བ་ལྟ་བུའོ།།
<2>རྣ་བའི་ལོངས་སྤྱོད་དུ་གྱུར་པའི་རྫས་ལ་བརྟེན་ནས་ལྷ་གསོལ་
དགེ་སྒྲུབ་བྱེད་ཚུལ་ནི། རྣ་བའི་ལོངས་སྤྱོད་ཀྱི་རྫས་ཏེ་སྒྲ་དབྱངས་སྣ་ཚོགས་
ཀྱི་རིགས་སུ་གྱུར་བའི་རྫས་རྣམས་རང་གི་ལྷག་པའི་ལྷར་མཆོད་པའི་ཆོ་
ག་བྱེད་སྟངས་ཤིག་སྟེ། དཔེར་ན། དུང་དཀར་དང༌། སིལ་སྙན། སྦུག་ཆལ།
གཤང༌། ཏིང་ཤགས། རྡོ་དྲིལ། རྒྱ་གླིང་། རྐང་གླིང་། དུང་ཆེན། ལག་རྔ། ཌཱ་མ་
རུ། ཅང་ཏེའུ། མཆོད་རྔ་ལ་སོགས་པའི་སྒྲ་འབུལ་བ་ལྟ་བུའོ། །
<3>སྣའི་ལོངས་སྤྱོད་དུ་གྱུར་པའི་རྫས་ལ་བརྟེན་ནས་ལྷ་གསོལ་དགེ་
སྒྲུབ་བྱེད་ཚུལ་ནི། སྣའི་ལོངས་སྤྱོད་དུ་གྱུར་བའི་རྫས་ཏེ་དྲིའི་རིགས་སུ་གྱུར་
བའི་རྫས་སྣ་ཚོགས་རང་གི་ལྷག་པའི་ལྷར་མཆོད་པའི་ཆོ་ག་བྱེད་སྟངས་ཤིག་
སྟེ། དཔེར་ན། ཙན་དན་དང༌། ཨ་གར། པད་མ་སོགས་ཀྱི་དྲི་སྟེ་རང་བྱུང་དུ་
ཡོད་པའི་ལྷན་སྐྱེས་ཀྱི་དྲི་བཟང་སྣ་ཚོགས་དང་། དབུས་སྤོས་དང་། སྦྱར་སྤོས།
བདུག་སྤོས། བྱུགས་སྤོས་སོགས་རྫས་སྣ་ཚོགས་སྦྱར་བ་ལས་བྱུང་བའི་སྦྱར་
བྱུང་གི་དྲི་བཟང་འབུལ་བ་ལྟ་བུའོ། །
c4>ལྕེའི་ལོངས་སྤྱོད་དུ་གྱུར་པའི་རྫས་ལ་བརྟེན་ནས་ལྷ་གསོལ་དགེ་
སྒྲུབ་བྱེད་ཚུལ་ནི། ལྕེའི་ལོངས་སྤྱོད་དུ་གྱུར་བའི་རྫས་དེ་རོའི་རིགས་སུ་གྱུར་
བའི་རྫས་སྣ་ཚོགས་རང་གི་ལྷག་པའི་ལྷར་མཆོད་པའི་ཆོ་ག་བྱེད་སྟངས་ཤིག་
སྟེ། དཔེར་ན། ཀ་ར། བུ་རམ། སྦྲང་རྩི་སོགས་མངར་གསུམ་གྱི་རོ་དང་།ཞོ། འོ་
མ། མར་སོགས་དཀར་གསུམ་གྱི་རོ་སོགས་མདོར་ན་ཚེ་དང་ལུས་དང་སེམས་
ལ་ཕན་པའི་རོ་ཐམས་ཅད་འབུལ་བ་ལྟ་བུ་དང༌། གཞན་ཡང་། མར་མེ་དང་།
- 286 -



ས་བཅད་གསུམ་པ། ཆོ་ག་ཞིབ་འཇུག
གཏོར་མ། བསང་རྫས། ཇ། ཆང་། འབྲུ་རིགས་སྣ་ལྔ་སོགས་བཟའ་བཏུང་
ཀྱི་རིགས་སྣ་ཚོགས་མཆོད་པ་ལྟ་བུའོ། །
<5>ལུས་ཀྱི་ལོངས་སྤྱོད་དུ་གྱུར་བའི་རྫས་ལ་བརྟེན་ནས་ལྷ་གསོལ་
དགེ་སྒྲུབ་བྱེང་ཚུལ་ནི། ལུས་ཀྱི་ལོངས་སྤྱོད་དུ་གྱུར་བའི་རྫས་ཏེ་རེག་བྱའི་
རིགས་སུ་གྱུར་བའི་རྫས་སྣ་ཚོགས་རང་གི་ལྷག་པའི་ལྷར་མཆོད་པའི་ཆོ་ག་
བྱེད་སྟངས་ཤིག་སྟེ། དཔེར་ན། བླ་གོས་དང་། མཐིང་གོས། སྣ་སྦྱར། པཎ་ཞྭ།
དབུ་རྒྱན། གཙུག་ཏོར། བཞུགས་ཁྲི་སོགས་ལུས་ཀྱི་དབང་བོ་ཚིམས་པར་བྱེད་
པ་སྟེ་རེག་བྱ་འཇམ་པོ་དང༌། ཡང་བ། དྲོན་པོ་སོགས་ལུས་ལ་བདེ་བ་སྟེར་
བའི་རེག་བྱའི་རིགས་སྣ་ཚོགས་འབུལ་བ་ལྟ་བུའོ། །
གོང་གསལ་གྱི་རྫས་དེ་དག་ནི་མཆོད་བྱེད་རྫས་ལ་བརྟེན་ནས་ལྷ་
གསོལ་དགེ་སྒྲུབ་བྱེད་ཚུལ་གྱི་རིགས་ཡིན་ལ། ད་དུང་མཆོད་ཡུལ་གྱི་རྫས་ལ་
བརྟེན་ནས་ལྷ་གསོལ་དགེ་སྒྲུབ་བྱེད་ཚུལ་ཡང་མང་དུ་ཡོད་དེ། དཔེར་ན། རྡོ་
རྗེ་དང༌། དྲིལ་བུ། ཕྲེང་བ། མ་ཎི་འཁོར་ལོ། ཐང་ག མཆོད་རྟེན། ལྡེབས་རིས།
གླེགས་བམ། གཙུག་ལག་ཁང་། འབག་སྐུ། ལབ་ཙེ། འབུམ་ཁང་། རྒྱལ་མཚན་
རྩེ་མོ། རྣམ་བཅུ་དབང་ལྡན་སོགས་སངས་རྒྱས་བྱང་སེམས་ཀྱི་སྐུ་གསུང་
ཐུགས་ཀྱི་མཚོན་བྱེད་དུ་གྱུར་བའི་རྫས་ཐམས་ཅད་མཆོད་པ་ལྟ་བུའོ། །
མཇུག་བསྡུ་བའི་གཏམ།
མཆོད་སྦྱིན་སོགས་ལ་བརྟེན་ནས་ལྷ་གསོལ་དགེ་སྒྲུབ་བྱེད་པ་ནི།
འཛམ་གླིང་གི་ཆོས་ལུགས་ཀུན་ལ་ཁྱབ་པའི་ཐུན་མོང་གི་ཁྱད་ཆོས་ཤིག་རེད།
- 237 ..



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཡིན་ནའང༌། ཆོས་ལུགས་སོ་སོའི་ཐད་ཀྱི་ལྷའི་ངོས་འཛིན་དང་ལྷ་གསོལ་
དགེ་སྒྲུབ་བྱེད་པའི་ཆོ་ག་སྤེལ་སྟངས་སོགས་མི་འདྲ་སྟེ། བོད་ཀྱི་གདོད་མའི་
ཆོས་ལུགས་སྟེ་བོན་ཆོས་ཀྱི་ཁྲོད་དུ། ཡུལ་ལྷ་དང་། གཞི་བདག སྲུང་མ། ལག་
པ་གཡས་སུ་ལྷན་ཅིག་སྐྱེས་པའི་ལྷ་དང་། གཡོན་དུ་མཉམ་པོར་འོང་བའི་
བདུད་སོགས་མིའི་འཚོ་བ་དང་འབྲེལ་བ་ཡོད་པའི་གཞི་དང་། ཐ་ན་རང་
གི་ཡན་ལག་དང་ཉིང་ལག་ལའང་ལྷ་གནས་པར་འདོད་ཡོད་ཕྱིར། བོད་ཀྱི་
སྤྱི་ཚོགས་ཁྲོད་དུའང་ལྷ་ཡོད་སྨྲ་བའི་ཤུགས་རྐྱེན་གཏིང་ཟབ་ཅིང་། ལྷ་ལ་
མཆོད་པའི་ཆོ་ག་བྱེད་སྟངས་སོགས་ཀྱང་ཧ་ཅང་དར་རྒྱས་ཆེ། སྤྱི་ལོ་དུས་
རབས་བདུན་པ་ནས་བཟུང་བོད་དུ་ནང་བསྟན་ཤེས་རིག་གསར་དུ་དར་
མགོ་བརྩམས་ཤིང་། བོད་ཀྱི་སྤྱི་ཚོགས་དང་། ཁོར་ཡུག་དང་གདོད་མའི་ཆོས་
ལུགས་སོགས་ཀྱི་ཤུགས་རྐྱེན་འོག་བོད་རང་གི་ཁྱད་ཆོས་དང་མཐུན་པའི་
“བོད་བརྒྱུད་ནང་བསྟན་ཞེས་པའི་ཆོས་ལུགས་ཀྱི་མ་ལག་གསར་བ་ཞིག་
ཆགས་པ་རེད། ཆོས་ལུགས་འདིའི་ནང་ཆོས་སྐྱོང་སྲུང་མ་དང་ཡུལ་ལྷ་གཞི་
བདག་སོགས་འཇིག་རྟེན་དང་འཇིག་རྟེན་ལས་འདས་པའི་ལྷའི་རིགས་མང་
དུ་བྱུང་བར་མ་ཟད། དེ་དག་ལ་མཆོད་པའི་ཆོ་ག་བྱེད་སྟངས་ཀྱང་སྣ་ཚོགས་
ཤིག་འདུག་ལ། ལྷ་སྒྲུབ་ཚུལ་དང་ཆོ་ག་སྤེལ་སྟངས་ཕན་ཚུན་བར་དུ་འགལ་
བ་དང་རྙོག་འཛིང་གི་རྣམ་པའང་མངོན་ཡོད་དོ། ། །
འདིར་བོད་བརྒྱུད་ནང་བསྟན་ཁྲོད་ཀྱི་རིགས་མང་ཞིང་རྙོག་འཛིང་
ལྡན་པའི་ལྷ་གསོལ་དགེ་སྒྲུབ་ཀྱི་སྐོར་ལུས་དང༌། ངག ཡིད། རྫས་ཏེ་གཙོ་
བོའི་རིགས་བཞིའི་ནང་དུ་བསྡུས་ནས་དེ་དག་གི་གོ་དོན་དང་དབྱེ་བ་སོགས་
གསལ་བཤད་བྱས་ཡོད་མོད། རིགས་བཞི་པོ་དེ་ཡང་ཕན་ཚུན་འབྲེལ་བ་
མེད་པ་ཞིག་མ་ཡིན་ཏེ། སྐབས་འགར་རིགས་བཞི་ཕན་ཚུན་གཅིག་ཏུ་འདྲེས་
- 283 -



ས་བཅད་གསུམ་པོ། ཆོ་ག་ཞིབ་འཇུག
པ་དང༌། ཟུང་དུ་འབྲེལ་བ་སོགས་ཀྱི་སྣང་ཚུལ་ཡང་འདུག་སྟེ། བསང་གཏོང་
བ་ལྟ་བུར་མཚོན་ན། རིགས་བཞི་ཕན་ཚུན་འདྲེས་ཏེ་ཡོད་མོད། འོན་ཀྱང་།
རིགས་བཞིའི་ནང་དུ་འདུ་ཞིང་དེ་ལས་མ་འདས་པ་ཡིན། རྒྱུ་མཚན་ནི། ཕྱག་
འཚལ་བ་དང༌། གཟུངས་སྔགས་བཟླ་བ། ལྷ་སྒོམ་པ། བསང་རྫས་བསྲེག་པ་
སོགས་ནི་དམིགས་ཡུལ་གཅིག་གི་ཆེད་དུ་དུས་གཅིག་ཏུ་སྒྲུབ་དགོས་པས་
རིགས་བཞི་ཕན་ཚུན་འདྲེས་ཏེ་ཡོད་པ་ལྟ་བུའོ། །
གཞན་ཡང་། དུང་དཀར་ལྟ་བུར་མཚོན་ན། གཟུགས་ཀྱི་མཆོད་པ་
དང་སྒྲའི་མཆོད་པ་གང་གི་ནང་དུ་བཞག་ན་ཆོག་པ་ལྟར་སྣང་ཡང༌། ཞིབ་
ཏུ་བརྟག་ན༔ དུང་དཀར་ཁོ་རང་འབུལ་དུས་གཟུགས་ཀྱི་མཆོད་པའི་ཁོངས་
སུ་གཏོགས་ལ། དུང་དཀར་གྱི་སྒྲ་འབུལ་དུས་སྒྲའི་མཆོད་པའི་ཁོངས་སུ་
གཏོགས་པ་ཡིན་ནོ།། པད་མ་མཆོད་དུས་ཁ་དོག་གི་མཆོད་པ་དང༌། དྲིའི་
མཆོད་པ། རེག་བྱའི་མཆོད་པ་སོགས་ཀྱི་ཁྱད་ཆོས་ཀུན་ལྡན་མོད། པད་མ་
མཆོད་པ་ནི་གཙོ་བོ་མདོག་ལ་དམིགས་ནས་མཆོད་པ་ཡིན་པས་ཁ་དོག་
གི་མཆོད་པ་ལས་དྲིའི་མཆོད་པར་མི་འཇོག དབུས་སྤོས་ལྟ་བུར་མཚོན་ན་
མདོག་ཅི་ཙམ་ཡག་ཀྱང་དེ་ནི་སྤོས་ཀྱི་ཁྱད་ཆོས་ཕལ་བ་ཡིན་པ་ལས་གཙོ་
བོ་མིན་པས་ཁ་དོག་གི་མཆོད་པའི་ཁོངས་སུ་མི་འཇོག་པར་དྲིའི་མཆོད་པའི་
ཁོངས་སུ་འཇོག་པ་ཡིན་ནོ། །
ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་རྒན་ནོར་བུ་ཚེ་རིང་
དང་མཉམ་ལས་བྱས་ཏེ་བྲིས་པ་ཡིན།
དཔྱད་རྩོམ་འདི་1996ལོར་《ཀྲུང་གོའི་བོད་རིག་པ་》དུས་དེབ་གསུམ་པའི་སྟེང་བཀོད།
-289 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གཉིས་པ། ཨ་མདོ་རེབ་གོང་རོད་པ་ས་ཁུལ་གྱི་
གཤིན་ལས་སྐོར་བཤད་པ།
འཆི་བ་ནི་མིའི་རིགས་ཐམས་ཅད་ལ་ངེས་པར་འབྱུང་བའི་བཟློག་མེད་
ཀྱི་ཆོས་ཉིད་ཅིག་ཡིན་པས། ཡར་གོང་མ་རྒྱལ་པོ་ནས་མར་སློང་མོ་པའི་བར་
གྱི་འགྲོ་བ་སུ་ཞིག་ཡིན་ཡང་ཆོས་ཉིད་འདི་ལས་མ་འདས། དེ་བས་གཤིན་
ལས་ལ་མཚོན་ན་མི་ཚེའི་བྱ་བའི་གོ་རིམ་ཁྲོད་ཀྱི་ཆེས་མཐའ་མཇུག་གི་ལས་
དོན་གལ་ཆེན་ཞིག་ཡིན་པ་དང་། རྒྱལ་ཁབ་མི་འདྲ་བ་དང་ས་གནས་མི་འདྲ་
བ་སོགས་སུ་འཚོ་གནས་བྱས་པའི་མི་སུ་ཞིག་ལ་མཚོན་ནའང་རང་རང་གི་
རིག་གནས་དང༌། ཆོས་ལུགས། གོམས་གཤིས་སོགས་དང་མཐུན་པའི་གཤིན་
ལས་བྱེད་སྟངས་ཐུན་མོང་མ་ཡིན་པ་རེ་ཆགས་ཡོད། དེ་དང་ཆ་འདྲ་བར་ཨ་
མདོ་རེབ་གོང་རོང་པ་ས་ཁུལ་དུའང་ས་གནས་ཀྱི་ཁྱད་ཆོས་ལྡན་པའི་གཤིན་
ལས་བྱེད་སྟངས་ཐུན་མོང་མ་ཡིན་པ་ཞིག་ཆགས་ཡོད་པ་དེ་ནི་གནའ་ནས་
ད་ལྟའི་བར་ཨ་མདོ་རེབ་གོང་རོང་པ་ས་ཁུལ་གྱི་གཤིན་ལས་བྱེད་སྟངས་
སྐོར་གྱི་ཚད་གཞི་ལྟ་བུར་གྱུར་འདུག་པ་དང་། དཔྱད་རྩོམ་འདིར་དེའི་སྐོར་
བརྗོད་བྱ་བྱས་ནས་ཅུང་ཞིབ་ལ་བརྒྱུད་རིམ་ཡོད་པའི་སྒོ་ནས་དབྱེ་ཞིབ་དང་
ངོ་སྤྲོད་བྱེད་པར་འདོད་དོ། །
29) -



ས་བཅད་གསུམ་པ། ཆོ་ག་ཞིབ་འཇུག
གཅིག འཆི་ཁ་མའི་གྲ་སྒྲིག
1.བདུད་རྩི་རིལ་བུ་ལྡུད་པ། “སྐྱེ་བདུན་རིལ་བུ་ཐོན་རེག་བར། ཨ་ཕའི་
སྐྱེ་བ་ཟད་འགྲོ་གི་"་ཞེས་པའི་གཏམ་དཔེ་ལྟར། ཚང་མས་འཆི་ཁར་སྐྱེ་བདུན་
རིལ་བུ་འཐུང་རྒྱུའི་རེ་བ་ཤིན་ཏུ་ཆེ། རེབ་གོང་རོང་ཕྱོགས་ཀྱི་མི་སུ་ཡིན་
ཡང་དེས་འཆི་ཁར་བདུད་རྩི་རིལ་བུ་(སྐྱེ་བདུན་རིལ་བུ་)འཐུང་བའི་ངེས་
པ་མེད་མོད། ཆ་རྐྱེན་ངེས་ཅན་འཛོམས་པའི་ཁྱིམ་ཚང་གིས་སྔ་མོ་ནས་གྲ་
སྒྲིག་ལེགས་པོ་བྱས་ཏེ་ཁྱིམ་དེའི་མི་སུ་ཤི་ཡང་འཆི་ཁར་བདུད་རྩི་རིལ་བུ་
འཐུང་དུ་འཇུག་པ་རེད། བདུད་རྩི་རིལ་བུ་ནི་བླ་མས་སྔགས་ཀྱིས་བྱིན་གྱིས་
བརླབས་པའི་རིལ་བུ་ཞིག་ཡིན་ལ། རིལ་བུ་དེ་འཐུང་ན་མ་མཐའ་ཡང་སྐྱེ་
བ་བདུན་ལ་ངན་སོང་དུ་མི་སྐྱེ་བའི་དགེ་བ་ཡོད་པར་བཤད། རིལ་བུ་དེ་ཇི་
ལྟར་འཐུང་དུ་འཇུག་དགོས་ཟེར་ན། འཆི་བར་མངོན་དུ་ཕྱོགས་པའི་སྐྱེས་བུ་
དེའི་ཕྱི་དབུགས་ཆད་ལ་ཉེ་བའི་རྟགས་ཤར་སྐབས་བདུད་རྩི་རིལ་བུ་དེ་ཤེལ་
དམ་མམ་དཀར་ཡོལ་གཙང་མ་ཞིག་གི་ནང་འོ་མ་དང་ཆུ་ཁོལ་གང་རུང་ལ་
སྦངས་ནས་འཇོག་དགོས། རིལ་བུ་འཐུང་དུས་ནི་འཆི་བར་མངོན་དུ་ཕྱོགས་
པའི་སྐྱེས་བུ་དེའི་ཕྱི་དབུགས་ཆད་ཁ་མའི་དུས་སུ་ལྟུད་དགོས།
2. ཁ་ཆེམས་འཇོག་པ། “ཉལ་ཁར་ཆུ་མ་མང་། འཆི་ཁར་གཏམ་མ་
མང་”ཞེས་པའི་གཏམ་དཔེ་ལྟར། སྤྱིར་བཏང་ས་ཆ་འདིའི་མིས་ཁ་ཆེམས་
འཇོག་པ་དེ་བཟང་པོ་ཞིག་ཏུ་མི་བརྩི། མི་ལ་ལས་རང་ཉིད་ངེས་པར་འཆི་
བ་ཤེས་ན་རྗེས་ཀྱི་བྱ་བ་རྣམས་སྔ་མོ་ནས་བཀོད་སྒྲིག་བྱེད་པ་དང་ཁ་ཤས་
- 291 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཀྱིས་ཡི་གེར་བྲིས་ནས་རང་ཉིད་འཆི་རག་བར་སུས་ཀྱང་མི་ཚོར་བར་བྱེད།
ཡང་ཁ་ཤས་ཀྱིས་འཆི་ཁར་ཁ་ཆེམས་འཇོག་པ་དང་། ལ་ལས་གཏན་ནས་མི་
འཇོག་པའང་ཡོད་དོ། །
3.བླ་མ་སོགས་ཀྱི་མཚན་རྣ་ལམ་དུ་སྒྲོག་པ། 《འཕགས་པ་འདའ་ཀ་ཡེ་
ཤེས་ཀྱི་མདོ་》དང་སྨན་ཆོག་སོགས་མདོ་རྒྱུད་དུ་མ་ལས་སངས་རྒྱས་བྱང་
སེམས་ཀྱི་མཚན་སྤྱི་དང་། ཁྱད་པར་དུ་རང་གི་ཆོས་འབྲེལ་དངོས་ཐོབ་ཀྱི་
བླ་མའི་མཚན་ཙམ་ཐོས་ན། དེའི་བསོད་ནམས་ཀྱི་མཐུ་ལ་བརྟེན་ནས་
ངན་འགྲོའི་སྡུག་བསྔལ་སེལ་ནུས་པར་གསུངས་པ་དང་། ལམ་རིམ་སོགས་
སུ་འཆི་ཁའི་སེམས་བཅའ་རྒྱུ་ཤིན་ཏུ་གལ་ཆེ་བར་གསུངས་ལ། མི་ཞིག་ལ་
མཚོན་ན་ཁོ་ཤི་མ་ཐག་དམྱལ་བར་སྐྱེ་བའི་རྒྱུ་ཚོགས་གྲུབ་ཡོད་ནའང་། འཆི་
ཁའི་དགེ་སེམས་དེས་རྐྱེན་བྱས་པ་ལ་བརྟེན་ནས་ངན་འགྲོའི་སྐྱེ་བ་བཟློག་
ནུས་པར་གསུངས་པ་སོགས་ཀྱི་གཞུང་ལུགས་ཀྱི་རྨང་གཞི་ལ་བརྟེན་ནས་བླ་
མ་སོགས་ཀྱི་མཚན་རྣ་ལམ་དུ་སྒྲོག་པའི་སྲོལ་བྱུང་བར་མངོན་ཞིང་། སྲོལ་དེ་
ད་ལྟའི་བར་རྒྱུན་འཛིན་བྱས་ཡོད། །
གཉིས། འཆི་སྟངས།
1.སེང་གེ་འགྱིང་སྟབས། སེང་གེ་འགྱིང་སྟབས་ནི་གཤེགས་ཚུལ་བླ་ན་
མེད་པ་ཞིག་ཏུ་བརྩི་བ་ཡིན་ཏེ། སྟོན་པ་བཅོམ་ལྡན་འདས་ཀྱིས་གཙོས་རྒྱ་
གར་གྱི་པཎ་གྲུབ་དང་བོད་ཀྱི་སྐྱེས་ཆེན་དམ་པ་མང་པོ་ཞིག་ཀྱང་སེང་གེ་
འགྱིང་སྟབས་ཀྱིས་མྱ་ངན་ལས་འདས་པ་ཡིན། མྱ་ངན་ལས་འདའ་ཚུལ་འདི་
- 292 -



ས་བཅད་གསུམ་པ། ཆོ་ག་ཞིབ་འཇུག་
ལ་ཡོངས་གྲགས་སུ་“སྤྱོད་ལམ་གྱི་འཕོ་བ་”ཞེས་ཀྱང་ཟེར། དེའི་རྒྱུ་མཚན་ནི་
སེང་གེ་འགྱིང་སྟབས་ཀྱིས་མྱ་ངན་ལས་འདས་ན་དེའི་སྤྱོད་ལམ་གྱིས། རྣམ་
ཤེས་འཕོ་བའི་བུ་ག་དགུ་(ཚངས་བུག སྨིན་མཚམས། མིག རྣ། སྣ། ཁ། ལྟེ་བ།
ཆུ་ལམ། བཤང་ལམ་)ལས་ཚངས་བུག་མ་གཏོགས་པའི་བུ་ག་གཞན་རྣམས་
རང་བཞིན་གྱིས་བཀག་པས་མཐར་རྣམ་ཤེས་ཕྲ་མོ་དེ་ཚངས་བུག་ནས་འཕོ་
བར་བཞེད་དོ། །
འོ་ན་སེང་གེ་འགྱིང་སྟབས་ཀྱིས་མྱ་ངན་ལས་འདའ་ཚུལ་དེ་ཇི་ལྟ་བུ་
ཞིག་ཡིན་ཞེ་ན། འཆི་ལ་ཉེ་བའི་གང་ཟག་གིས་ཐོག་མར་རང་གི་གློ་གཡས་
པ་ས་ལ་ཕབ། མགོ་བྱང་དུ་བསྟན། ལག་པ་གཡས་པ་འགྲམ་པ་གཡས་པའི་
འོག་ཏུ་བཞག་སྟེ་མཛུབ་ཆུང་གིས་སྣ་ཁུང་གཡས་པའི་ཁ་བཅད། རྐང་པ་
གཡས་པའི་སྟེང་རིམ་བཞིན་རྐང་པ་གཡོན་པ་དང་ལག་པ་གཡོན་པ་བཞག་
སྟེ་དྲང་མོར་བསྲུངས་པ་དེ་ནི་སེང་གེ་འགྱིང་སྟབས་ཡིན།
2.ཐུགས་དམ་ལ་བཞུགས་པ། ཐུགས་དམ་ལ་བཞུགས་སྟངས་ནི་ཞབས་
གཉིས་རྡོ་རྗེ་དཀྱིལ་ཀྲུང་དང་དཀྱིལ་མོ་ཀྲུང་གང་རུང་དུ་བཞུགས། ལུས་དྲང་
པོར་བསྲངས། ཕྱག་གཉིས་མཉམ་བཞག མིག་གཉིས་ཅུང་ཙམ་ཕྱེས་ཏེ་སྣ་
རྩེར་བལྟ་བ་དེ་ཡིན། དེ་ལྟར་ཐུགས་དམ་ལ་བཞུགས་སྟངས་ཀྱིས་གཤེགས་
ན་ཉིན་འགར་སུས་ཀྱང་མ་རེག་པར་འཇོག་དགོས་ཤིང་། ཉིན་འགའི་རྗེས་
ནས་ཐུགས་དམ་གྲོལ་བའི་བརྡ་རྒྱག་དགོས། བརྡ་རྒྱག་ཚུལ་ནི་སྣ་ཁུང་གཉིས་
སུ་སྤོས་བདུག་པ་དང་། དེས་ཀྱང་མ་གྲོལ་ན་རྣ་བ་གཉིས་སུ་དྲིལ་བུ་སོགས་
སྒྲ་སྙན་ཅི་རིགས་དཀྲོལ་ཏེ་བདེ་བ་ཅན་དུ་སྐྱེ་བའི་སྨོན་ལམ་སོགས་དབྱངས་
དང་བཅས་ཡུན་རིང་བཏོན་ན་ཐུགས་དམ་གྲོལ་བ་ཡིན། ཐུགས་དམ་གྲོལ་
བའི་རྟགས་ནི་སྣ་ཁུང་གཡོན་པ་ནས་ཁྲག་བཞུར་ཏེ་མགོ་བོ་ནང་དུ་གུག་
- 293 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
འགྲོ་བ་དེ་ཡིན་ནོ། །
3.འཆི་ཚུལ་གཞན། གོང་དུ་བཤད་པའི་འཆི་ཚུལ་གཉིས་ལས་གཞན་ད་
དུང་འཆི་སྟངས་སྣ་ཚོགས་ཡོད། ཚེ་ལོ་མཐར་ཕྱིན་ནས་འཆི་བ་འགའ་ཞིག་
རྒྱུན་དུ་ཇི་ལྟར་ཉལ་བ་དེ་ལྟར་འཆི་བ་དང༌། ཁ་ཤས་ན་ཟུག་གི་དབང་གིས་
འཆི་བ་སོགས་འཆི་སྟངས་ངེས་མེད་སྣ་ཚོགས་འབྱུང་ངོ༌། །
གསུམ། འཆི་བ་ངོས་འཛིན་ཚུལ།
1.གསང་སྔགས་ཀྱི་ངོས་འཛིན་ཚུལ། བོད་ཀྱི་གསང་སྔགས་ཀྱི་གཞུང་
རྣམས་སུ་འཆི་བའི་སྐོར་གཏིང་ཟབ་ལ་རྒྱ་ཆེ་བ་ཞིག་གསུངས་ཡོད་མོད་
འདིར་ཅུང་གནད་བསྡུས་ཀྱི་ཚུལ་དུ་ཞུ་ན། རང་ཅག་ལྟ་བུ་མངལ་སྐྱེས་
ཁམས་དྲུག་ལྡན་ཞིག་ལ་མཚོན་ན། ལུས་ལ་རྩ་སྟོང་ཕྲག་བདུན་ཅུ་རྩ་གཉིས་
དང་དེ་དག་གི་རྟེན་གཞི་གཙོ་བོ་རྩ་རོ་རྐྱང་དབུ་གསུམ་དང་བཅས་པ་ཡོད་
པར་གསུངས་པ་དང་། མཐར་འཆི་བའི་ཚེ་རྩ་སྟོང་ཕྲག་བདུན་ཅུ་རྩ་གཉིས་
ཀྱི་རླུང་ཐམས་ཅད་རོ་རྐྱང་གཉིས་སུ་འདུ་ཞིང་། དེ་གཉིས་ཀྱི་རླུང་ཡང་རྩ་
དབུ་མ་ལ་ཐིམ། རྩ་དབུ་མའི་སྟོད་སྨད་ཀྱི་རླུང་རྣམས་ཀྱང་མཐར་སྙིང་གའི་
རྩ་འདབ་ཀྱི་དྷི་ཏཱའི་ནང་གི་ཁམས་དཀར་དམར་གའུ་ཁ་སྦྱོར་གྱི་ཚུལ་དུ་
ཡོད་པའི་དབུས་ན་ཤིན་ཏུ་ཕྲ་བའི་རླུང་སེམས་ངོ་བོ་གཅིག་པའི་ཆ་ཤས་
སྲོག་འཛིན་གྱི་རླུང་མི་བཤིག་པ་ལ་ཐིམ་ང་འི་སྒོ་ནས་འཆི་བར་གསུངས་སོ། །
གཞུང་རྣམས་སུ་དབང་པོ་སོགས་ཀྱི་ཐིམ་རིམ་མང་དུ་ཡོད་པར་
བཤད་མོད། བསྡུ་ན་དབང་པོ་ལྔ་དང་། འབྱུང་བ་བཞི། སྣང་བ་དཀར་
- 294 -



ས་བཅད་གསུམ་པ། ཆོ་ག་ཞིབ་འཇུག
ལམ་པ་དང་། མཆེད་པ་དམར་ལམ་པ། ཐོབ་པ་ནག་ལམ་པ་སོགས་ཀྱི་ཐིམ་
རིམ་དུ་འདུ་བ་དང་། ཐོབ་པ་ནག་ལམ་པའི་རྗེས་སུ་རིམ་གྱིས་འཆི་བ་འོད་
གསལ་མངོན་དུ་འགྱུར་ངེས་པས་དེ་མངོན་དུ་གྱུར་ན་རྣམ་ཤེས་ལུས་དང་ཁ་
བྲལ་ཏེ་འཆི་བ་གྲུབ་པར་འཇོག གོང་དུ་བཤད་པའི་དབང་པོ་སོགས་ཀྱི་ཐིམ་
རིམ་ལ་ཕྱི་ལུས་ཀྱི་རྟགས་མཚན་དང་། ནང་ཤེས་པའི་མྱོང་ཚོར་མི་འདྲ་བ་
རེ་ཡོད་པར་གསུངས་པ་རྣམས་འདིར་ཡི་གེ་མང་བར་དོགས་ནས་མ་བྲིས།
འོ་ན་འཆི་བ་འོད་གསལ་གྲུབ་པའི་ཕྱི་ལུས་ཀྱི་རྟགས་མཚན་ཅི་ཞིག་ཡོད་ཅེ་
ན། འཆི་བ་འོད་གསལ་གྲུབ་པ་སྟེ་རྣམ་ཤེས་ལུས་དང་གཏན་དུ་ཁ་བྲལ་བ་
ན་ཁམས་དམར་པོ་སྣ་ཁུང་དང་། ཁམས་དཀར་པོ་ཕོའི་རྟགས་དང་།མོའི་ཆུ་
སྒོ་ནས་ཐོན་པར་གསུངས་མོད། ལུས་ཀྱི་ཟུངས་ཟད་དྲགས་ན་ཉིན་ཅི་ཙམ་
བཞག་ཀྱང་རྟགས་མི་ཐོན་པར་བཤད་དོ། །
ཁམས་དཀར་དམར་དེ་ཐོན་པའི་རྒྱུ་མཚན་ཅི་ཡིན་ཞེ་ན། ང་ཚོ་མི་
སུ་ཞིག་ཡིན་རུང་ཐོག་མར་མངལ་དུ་ཆགས་སྐབས་ཕ་མའི་ཁུ་ཁྲག་གཉིས་
འདུས་པ་ལས་ཆགས་དགོས་ཤིང་། ཕ་མའི་ཁུ་ཁྲག་གཉིས་དང་པོར་འདུས་
པའི་སྙིང་པོ་ཞིག་སྙིང་དབུས་སུ་གནས་ཤིང་། དེ་ལས་གྱེས་པའི་ཕའི་ཁམས་
དཀར་པོའི་ཆ་ཤས་ཤིག་སྤྱི་བོའི་རྩ་འཁོར་གྱི་དབུས་དང༌། མའི་ཁམས་
དམར་པོའི་ཆ་ཤས་ཤིག་ལྟེ་བའི་རྩ་དབུས་སུ་ཡོད་པ་དེ་གཉིས་སྙིང་གའི་
སྲོག་འཛིན་གྱི་རླུང་གི་ཡན་ལག་སྟེ། གྱེན་རྒྱུའི་རླུང་དང༌། ཐུར་སེལ་གྱི་རླུང་
གིས་ཡས་འདེད་མས་འདེད་ཀྱི་ཚུལ་དུ་ཡོད་ལ། འཆི་དུས་རླུང་དེ་གཉིས་ཀྱི་
ནུས་ཤུགས་ཉམས་ནས་ཁམས་དཀར་དམར་གཉིས་རང་སར་གནས་མ་ཐུབ་
པར་གཉིས་ཀ་རིམ་གྱིས་སྙིང་ཁར་འདུས་ཏེ། སྙིང་གའི་སྲོག་འཛིན་གྱི་རླུང་
ཕྲ་མོ་དང་ལྷན་ཅིག་རྣམ་ཤེས་གནས་པའི་ཐིག་ལེའི་སྟེང་འོག་གའུ་ཁ་སྦྱོར་
- 295



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གྱི་ཚུལ་དུ་སྡོད། དེ་དུས་གཞི་དུས་ཀྱི་འོད་གསལ་འཛིན་ཐུབ་རྣམས་ཐུགས་
དམ་ལ་བཞུགས་པ་ཡིན། དེ་ནས་སྲོག་འཛིན་གྱི་རླུང་ཕྲ་མོ་དེ་ནུས་པ་ཉམས་
པ་ན། རྣམ་པར་ཤེས་པས་ཕུང་པོ་རྙིང་བ་དོར་ཏེ་བར་དོའི་ལུས་ལེན་པ་
ཡིན་པར་བཤད་ཕྱིར་ཕྱི་དབུགས་ཆད་པ་ཙམ་གྱིས་འཆི་བར་མི་འཇོག དེའི་
སྐབས་ཕུང་པོ་རྙིང་བའི་ནང་དུ་ལྡན་སྐྱེས་ཀྱི་རླུང་མེད་སྟབས་ཕྱིའི་འབྱུང་
བའི་ཤུགས་ཀྱིས་ནང་གི་ཁམས་དཀར་དམར་སྣ་ཁུང་སོགས་ནས་ཐོན་པར་
བཤད་དོ། ། །
2.དམངས་ཁྲོད་ཀྱི་འཆི་བ་ངོས་འཛིན་ཚུལ། གོང་དུ་བཤད་པའི་གཞུང་
ལུགས་ལྟར་ན་ཕྱི་དབུགས་ཆད་པ་་ཙམ་འཆི་བར་མི་འཇོག་པ་བཞིན་རེབ་
གོང་རོང་པ་ས་ཁུལ་གྱི་དམངས་ཁྲོད་དུའང་དེ་ཙམ་འཆི་བར་མི་འཇོག་སྟེ།
ས་ཆ་འདིའི་ངག་རྒྱུན་ལའང་“ཕྱི་སྲོག་ཆད་དེ་ནང་སྲོག་ལ་ཐུག་”ཅེས་བཤད་
པ་ལྟར་ཁོ་ཚོས་ཕྱི་དབུགས་ཀྱི་རྒྱུ་བ་ཆད་པ་དེ་ནི་ཕྱི་སྲོག་ཆད་པ་ཙམ་ལས་
ནང་སྲོག་ཆད་པར་མི་འཇོག་ལ། ནང་སྲོག་ཆད་པ་སྟེ་འཆི་བའི་ཚད་ནི་སྙིང་
ཁའི་དྲོད་ཡལ་བ་ནས་འཇོག མི་སུ་ཡིན་ཡང་དེ་འཆི་སྐབས་ལུས་ཀྱི་དྲོད་
ཉམས་པ་ལ་བརྟེན་ནས་འཆི་དགོས་པར་བཤད། ལུས་ཀྱི་དྲོད་སྡུད་སྐབས་
ཐོག་མར་མགོ་ནས་སྡུད་པ་དང་རྐང་པ་ནས་སྡུད་པ་སྟེ་རིགས་པ་ཉིས་ཡོད་
པར་འདོད་པ་དང༌། དྲོད་མགོ་ནས་ཐོག་མར་བསྡུས་ན་ཚེ་དེར་མི་དགེ་བའི་
ལས་སྒྲུབ་པ་ཤས་ཆེ་བ་དང་། རྐང་པ་ནས་བསྡུས་ན་དགེ་བའི་ལས་སྒྲུབ་པ་
ཤས་ཆེ་བར་བཤད། ལུས་ཀྱི་དྲོད་དེ་ཐོག་མར་གང་ནས་བསྡུས་ཀྱང་སྙིང་
གའི་དྲོད་དེ་ཆེས་མཐའ་མཇུག་ཏུ་བསྡུ་བར་བཤད་པ་དང༌། སྙིང་གའི་དྲོད་
དེ་ཉམས་པ་ནས་འཆི་བར་འཇོག བཤད་ཚུལ་འདི་ལ་གཞུང་ལུགས་ཀྱི་རྒྱབ་
རྟེན་ཡོད་པ་ཡིན་ཏེ། འཕགས་པ་ཀླུ་སྒྲུབ་ལུགས་ཀྱི་དཔལ་གསང་བ་འདུས་
- 296 -



ས་བཅད་གསུམ་པ། ཆོ་ག་ཞིབ་འཇུག
པའི་ས་ལམ་ལས་དྲོད་དང་རྣམ་ཤེས་ཅི་རིགས་ཀྱི་རྟེན་བྱེད་པ་སྲོག་གི་
མཚན་ཉིད་དུ་གསུངས་ཡོད་དོ། །
བཞི། བེམ་པོ་དོ་དམ་བྱ་ཚུལ།
1.སྐྱེས་བུ་དམ་པའི་བེམ་པོ་དོ་དམ་བྱེད་ཚུལ། སྐྱེས་བུ་དམ་པ་སྟེ་བླ་མ་
ཆེན་པོ་དང་དགེ་བའི་བཤེས་གཉེན་སྐུ་མྱ་ངན་ལས་འདའ་སྐབས། སེང་གེ་
འགྱིང་སྟབས་སོགས་མྱ་ངན་ལས་འདའ་ཚུལ་གང་ཡིན་ཡང་། སྤྱིར་བཏང་
ཉིན་གཉིས་གསུམ་བར་གསང་རྒྱ་བྱས་ནས་སྐུ་གདུང་ལ་སུས་ཀྱང་མ་རེག་
པར་མཆོད་པའི་གོ་རིམ་རྣམས་ལེགས་པར་སྒྲུབ་པ་ཡིན། ཉིན་གཉིས་གསུམ་
གྱི་རྗེས་ནས་སྐུ་གདུང་དོ་དམ་བྱེད་མགོ་རྩོམ། དེ་ལ་ཐོག་མར་བཟང་དྲུག་
དྲི་ཆབ་ཀྱིས་གདུང་ཁྲུས་འབུལ་བ་དང་། འཇིགས་བྱེད་ཆོ་གའི་ནང་ལྟར་
གནས་ཡིག་དགུ་འབུལ་བ་དང༌། དར་དམར་པོའི་ཞལ་ཁེབས་སྒྲོན་པ། དར་
སེར་པོའི་གདུང་དཀྲིས་འབུལ་བ་སོགས་ལེགས་པར་བསྒྲུབས་རྗེས། དར་
དམར་པོ་འདོམ་གསུམ་གྱིས་དྲུག་ཆིངས་གི་མདུད་པ་འབུལ་བ་ཡིན། དྲུག་
ཆིངས་གི་མདུད་པ་འབུལ་ཚུལ་ནི། “ཐོག་མར་རྡོ་རྗེ་དཀྱིལ་ཀྲུང་མཛད་པའི་
ཞབས་གཉིས་ཀྱི་བསྣོལ་མཚམས་སུ་མདུད་པ་གཅིག དེ་ནས་ཕྱག་གཉིས་
མཉམ་བཞག་མཛད་པའི་ཕྱག་ངར་ལ་དཀྲིས་བརྒྱབ་ནས་སྐུ་རྒྱབ་ཏུ་མདུད་
པ་གཅིག དེ་ནས་ཐུགས་ཀའི་ཐད་དུ་མདུད་པ་གཅིག དེ་ནས་སྐུ་དཔུང་
ལ་དཀྲིས་བརྒྱབ་ནས་གཉའ་ལྟག་ཏུ་མདུད་པ་གཅིག དེ་ནས་དཔྲལ་བའི་
ཐད་དུ་མདུད་པ་གཅིག དེ་ནས་དབུ་ཐོད་ཀྱི་རྒྱབ་ཏུ་མདུད་པ་གཅིག དེ་
- 297 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ནས་དར་གཉིས་ཀྱི་སྣེ་མོ་དཔྲལ་བ་གཡས་གཡོན་ནས་ཁུགས་ལོ་བྱས་ཏེ་མར་
ལ་དཔྱངས་པར་བྱས་པ་ནི་དྲུག་ཆིངས་ཀྱི་ཕྱག་ལེན་དུ་གསུངས་ཤིང་། (ཕྱག་
ལེན་འདི་ནི་ཐ་མལ་བའི་མིའི་བེམ་པོ་ལའང་རུང་བར་གསུངས་)དེ་ལྟར་
སྐྱེས་བུ་དམ་པ་འི་སྐུ་གདུང་དོ་དམ་ལེགས་པོར་བྱས་རྗེས་གདུང་མཇལ་
གཏོང་སྲོལ་ཡོད།
2.སྤྱིར་བཏང་གི་མིའི་བམ་པོ་དོ་དམ་བྱ་ཚུལ། སྤྱིར་བཏང་གི་མི་སུ་
ཤི་ཡང་སྙིང་ཁའི་དྲོད་མ་ཡལ་བར་མི་རེག་པ་དང་། སྙིང་ཁའི་དྲོད་ཡལ་
ནས་ཐོག་མར་བེམ་པོའི་རོ་སྟོད་ཀྱི་ཕྱོགས་ཏེ་གཙོ་བོ་མགོ་ལ་རེག་ཙམ་བྱས་
ཏེ་(ཐོག་མར་གང་ལ་རེག་པ་དེ་ནས་རྣམ་ཤེས་འཕོ་བ་དང་། རོ་སྟོད་ནས་
འཕོས་ན་བདེ་འགྲོ་དང་རོ་སྨད་ནས་འཕོས་ན་ངན་འགྲོ་རུ་སྐྱེ་བར་བཤད)
སེང་གེ་འགྱིང་སྟབས་སུ་བཅོས་ན་མགོ་ནུབ་ཕྱོགས་སུ་གཏོད་དུ་འཇུག་
པ་དང༌། དཀྱིལ་མོ་ཀྲུང་སོགས་སུ་བཅོས་ནས་ཁ་ནུབ་ཕྱོགས་སུ་འཁོར་དུ་
བཅུག་སྟེ་འཇོག་པ་དང་། སྦྱིན་སྲེག་སོགས་གང་ཡིན་ཡང་སང་ཉིན་སྐར་
མ་ཡིན་ན་དོ་ནུབ་བེམ་པོར་དོ་དམ་བྱེད་པ་དང་སྡེ་བ་ལ་ལས་བེམ་པོའི་
སྟེང་གི་དྲོད་ཉམས་ཚར་བ་ནས་དོ་དམ་བྱེད་པ་ཡིན། བེམ་པོར་དོ་དམ་བྱ་
ཚུལ་ནི་སྡེ་བ་སོ་སོའི་སྲོལ་ཅུང་མི་འདྲ་སྟེ། རེབ་གོང་གི་དམའ་ས་སྟེ་དགུ་
ཆུའི་འགྲམ་རྒྱུད་དུ་ཆགས་པའི་སྡེ་བ་མང་ཤོས་ཀྱིས་ཐོག་མར་བཟང་དྲུག་
གི་ཆུས་བེམ་པོ་བཀྲུ་བ་དང་ཁ་ཤས་ཀྱིས་ད་དུང་གོན་པ་གསར་བའང་སྐྱོན་
སྲོལ་ཡོད། བར་ས་དང་མཐོ་སའི་འབྲོག་ཕྱོགས་མང་ཤས་ཀྱིས་བེམ་པོ་བཀྲུ་
བ་སོགས་མི་བྱེད་པར་ཐད་ཀར་དོ་དམ་བྱེད་པ་ཡིན། དོ་དམ་བྱེད་དུས་བལ་
གཏེར་དཀར་པོ་ཞིག་གིས་བཤང་ལམ་དང་ཆུ་སྒོ་གཅོད་དགོས། བལ་དཀར་
པོས་བརྒྱུས་པའི་ཐག་པའམ་རས་དཀར་པོའི་ཐག་པས་བེམ་པོའི་སྒྱིད་ཁུག་
-298



ས་བཅད་གསུམ་པ། ཆོ་ག་ཞིབ་འཇུག
དང་གཉའ་གོང་གཉིས་དམ་པོར་བསྡམས་ཏེ་ལག་གཉིས་ཐལ་མོ་སྦྱོར་དུ་
འཇུག་པ་དང༌། ལ་ལས་ཕོ་ཡིན་ན་ལག་པ་གཡས་པ་དང་མོ་ཡིན་ན་ལག་པ་
གཡོན་པ་སྟེང་བསྣོལ་གྱིས་བྲང་གཡས་གཡོན་ལ་བླན་དུ་བཅུག་སྟེ་ཙོག་པུར་
འདུག་པ་ལྟ་བུར་བཅོས་རྗེས་རས་ཁུག་དཀར་པོ་ཞིག་གི་ནང་བཞག་ནས་ཁོ་
བསྡམ་དགོས་པ་ཡིན། བཤད་རྒྱུན་ལ་སྔར་ཨ་མའི་ཁོག་ནས་སྐྱེས་ཚུལ་ཇི་ལྟ་
བ་བཞིན་ཕུང་པོ་འཇིག་དུས་ཀྱང་དེ་ལྟར་བཅོས་ན་སྐྱེ་འཆིའི་ཆོས་ཉིད་དང་
མཐུན་པར་བཤད་དོ། །
3.བེམ་པོ་འཇོག་སའི་ཁང་པ། ཁྱིམ་ཚང་ལ་ལས་གོང་ནས་འཆི་ན་དེ་
ནས་འཇོག་པ་དང་ལ་ལས་བསྲོ་ཁང་དུ་འཇོག་པ་དང་ཁ་ཤས་ཀྱིས་ནོར་
ཁང་དུ་འཇོག་པ་སོགས་མང་དུ་ཡོད། གང་ལྟར་ཡང་བེམ་པོ་འཇོག་སའི་
ཁང་པའི་ནུབ་ཕྱོགས་སུ་སྐུའི་རྟེན་ལ་མགོན་པོ་འོད་དཔག་མེད་དང་ནུབ་
ཕྱོགས་བདེ་བ་ཅན་གྱི་ཐང་ཀ་ཅི་རིགས་ཀྱི་ཞལ་ཕྱེ་བ་དང༌། གསུང་གི་རྟེན་
ལ་བྱང་ཆུབ་ལམ་རིམ་ཆེན་མོ་དང་ཐར་མདོ་སོགས་གླེགས་བམ་ཅི་རིགས་
བཞག་སྟེ། རྟེན་དེ་དག་གི་མདུན་དུ་མཆོད་མེ་སྒྲོན་པ་ཡིན། བེམ་པོ་
འཇོག་སྐབས་བེམ་པོའི་ཁ་ངེས་པར་རྟེན་གྱི་ཕྱོགས་སུ་འཁོར་དུ་འཇུག་
དགོས་ཤིང་། ད་དུང་ཁང་པའི་ནང་ཉི་ཐིག་མི་རྒྱག་པ་དང་ཁྱི་དང་བྱི་ལ་
འཛུལ་མི་ཐུབ་པ་ཞིག་བྱ་དགོས། འདི་ཕལ་ཆེར་སྤྱིར་བཏང་གི་མི་ཤི་བའི་
བེམ་པོ་འཇོག་ས་ཡིན་ལ་སྐྱེས་བུ་དམ་པའི་གདུང་འཇོག་ས་ནི་མཆོད་ཁང་
སོགས་ཡིན་ནོ། །
4.སྐར་ཤུལ་དུ་འཇོག་དགོས་པའི་དངོས་པོ། རེབ་གོང་རོང་པ་ས་ཆར་
མཚོན་ན་པུར་ཁུར་ཤུལ་དུ་འཇོག་དགོས་པའི་དངོས་པོ་མི་འདྲ་སྟེ། ལ་ལས་
གཏེར་ཁུག་ཞིག་གི་ནང་དུ་འབྲུ་སྣ་དང་གོས་སྣ་བཞག་སྟེ་དེའི་སྟེང་དུ་ཤུག་
- 299 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
པ་ཞིག་བཙུགས་ནས་ལུག་བལ་དཀར་པོ་ཞིག་དཀྲིས་ཏེ་འཇོག་པ་དང༌། ལ་ལས་
ཐོང་ལྕགས་རྙིང་པ་ཞིག་འཇོག་སྲོལ་ཡོད། ཡང་ལ་ལས་མཆོད་རྟེན་སོགས་ཀྱི་
ཚ་ཚ་འཇོག་པ་ཡིན། དང་པོས་ནི་ཤི་བོ་སོང་ཤུལ་དུ་ཁྱིམ་དུ་གཡང་བཞག་
པ་མཚོན་པ་དང་། གཉིས་པས་ནི་འཁོར་བ་སྡུག་བསྔལ་གྱི་གཞི་ཡིན་པས་
ཆགས་ཞེན་བྱས་ན་སྙིང་པོ་མེད་པ་མཚོན་ལ། གསུམ་པས་ནི་མྱུར་དུ་དེ་
བཞིན་གཤེགས་པའི་སྐུའི་ངོ་བོར་འགྱུར་བར་མཚོན་པ་ཡིན་ནོ། །
ལྔ། འཛེམ་བྱའི་སྐོར།
1.བེམ་པོར་ནང་མི་མིན་པ་དང་བུད་མེད་ཀྱི་མཐོང་རེག་ལ་འཛེམ་
པ། ནང་མི་མིན་པ་ལ་འཛེམ་པ་ནི་ཤ་མི་ཚ་ཞིང་སྙིང་མི་ཉེ་བས་རེག་ན་ཤི་
བོར་གནོད་པ་དང་རྗེས་ཀྱི་མི་ཁ་ངན་པར་འཛེམ་པས་ཡིན་ལ། བུད་མེད་ཀྱི་
མཐོང་རེག་ལ་འཛེམ་པ་ནི་ཁ་དཔེར་“མི་ཤི་སྟག་”ཅེས་བཤད་པ་ལྟར་མི་ཤི་
བའི་བེམ་པོ་མཐོང་བ་ལས་འཇིགས་པ་སྐྱེས་པར་དོགས་པས་ཡིན་པ་འདྲ། །
2.ཆོས་མ་ཡིན་པའི་གཏམ་རྣ་ལམ་དུ་སྒྲོག་པ་ལ་འཛེམ་པ། ཆོས་མ་
ཡིན་པའི་གཏམ་རྣ་ལམ་དུ་བསྒྲུགས་པའི་རྐྱེན་བྱས་ནས་འཆི་ཁར་ཞེ་སྡང་
སོགས་མི་དགེ་བའི་སེམས་ཀྱིས་འཆི་བར་དོགས་པ་ཡིན། རྒྱུ་མཚན་ནི་ལམ་
རིམ་སོགས་སུ་མི་དགེ་བའི་སེམས་ཀྱི་ངང་འཆི་ན་དེས་རྐྱེན་བྱས་པ་ལ་
བརྟེན་ནས་ངན་སོང་དུ་སྐྱེ་བར་གསུངས་སོ། །
3.འཆི་སྐར་ངན་པར་འཛེམ་པ། དཔེར་ན། ལོ་གསར་ཚེས་བདུན་ནི་
འཆི་སྐར་ངན་པར་བརྩི་བ་ལྟ་བུ། རེབ་གོང་ལ་མཚོན་ན་ཉིན་དེ་ནི་“ཉི་
- 300 -



ས་བཅད་གསུམ་པ༌། ཆོ་ག་ཞིབ་འཇུག
ནག་ཡིན་པར་བཤད་པས་ཉིན་དེར་མི་ཤི་ན་ཁྱིམ་དེ་དང་ཚོ་བར་མི་
བཟང་བར་བཤད། རྩིས་གཞུང་ལྟར་ན་ཉིན་དེ་ནི་གཡང་སྐར་ཞིག་ཡིན་པར་
བཤད་ལ་ཉིན་དེར་མི་ཤི་ན་དེའི་རྗེས་སུ་ཁྱིམ་དེ་དང་ཚོ་བའི་ནང་གི་མི་
འགའ་ཤི་འགྲོ་བར་འདོད་མོད། ཡིན་ནའང་རྩིས་པའི་རྩིས་འབྲས་ལ་བརྟག་
ནས་འཆི་སྐར་ངན་པ་དེ་བཟློག་ཐབས་ཡོད་པར་བཤད། དེ་བས་རེབ་གོང་
ས་ཁུལ་དུ་སྐར་ཆོས་ཡོད་མེད་བརྟག་པ་དེ་ངེས་པར་གལ་ཆེན་ཞིག་ཏུ་བརྩི།
རྩིས་འབྲས་ལྟར་མི་ལ་ལ་ཤི་ན་ཁྱིམ་དེས་སྐར་ཆོས་ཉུང་ཙམ་མ་གཏོགས་
འདོན་མི་དགོས་པ་ཡིན། དེ་དུས་མི་ཚང་མས་ཤི་བོ་བསམ་དཀར་ཞིག་ཡིན་
པས་འཆི་སྐར་བཟང་པོ་ཞིག་ལ་འཕྲད་སོང་ཟེར། ཡང་མི་ལ་ལ་ཤི་ན་རྩིས་
གཞུང་ལས་བསྟན་པའི་“ཤི་ཁ་ཆོད་”ཀྱི་ཉིན་ལ་འཕྲད་ན་མི་དེ་ཤི་རྗེས་སྡེ་བ་
དང་ཚོ་བའི་ནང་ནས་མ་མཐའ་ཡང་ལོ་ངོ་གཅིག་ཙམ་གྱི་ཡུན་ལ་རྐྱེན་ངན་
དང་བར་ཆད་ཀྱི་དབང་གིས་མི་གཅིག་ཀྱང་མི་ཤི་བར་བཤད། ཚང་མས་
ཀྱང་ཤི་བོ་བསམ་དཀར་ཞིག་ཡིན་པར་ངོས་འཛིན་བྱེད། ཡང་མི་ཁ་ཤས་
ཤི་རྗེས་ཁྱིམ་དེ་དང་ཡང་ན་ཚོ་བའི་ནང་ནས་མི་འགའ་གཅིག་རྗེས་གཉིས་
མཐུད་དུ་ཤི་ན་དེ་འཆི་སྐར་ངན་པ་ལ་ཐུག་པའམ་དེར་ཐུག་ཀྱང་བཟློག་
ཐབས་མ་བཅོས་པའི་རྐྱེན་རེད་ཟེར། །
4.ཉི་ཐིག་ལ་འཛེམ་པ། བེམ་པོ་འཇོག་སའི་ཁང་པའི་ནང་ངེས་པར་ཉི་
ཐིག་མི་རྒྱག་པ་ཞིག་ཡིན་དགོས། གལ་ཏེ་ཉི་ཐིག་བེམ་པོའི་སྟེང་ཕོག་ན་དེའི་
རྐྱེན་བྱས་པ་ལ་བརྟེན་ནས་རོ་ལངས་རྒྱུག་པར་བཤད་མོད་དོན་གྱིས་བེམ་
པོའི་སྟེང་དྲོད་ཕོག་ན་དྲི་མ་ངན་པ་འབྱུང་བར་དོགས་པས་ཡིན་ནམ་སྙམ།
5.ཁྱི་དང་བྱི་ལར་འཛེམ་པ། བེམ་པོ་འཇོག་སའི་ཁང་པའི་ནང་ཁྱི་
དང་བྱི་ལ་འཛུལ་མི་ཐུབ་པ་ཞིག་ཡིན་དགོས། གལ་ཏེ་ཁྱི་དང་བྱི་ལ་འཛུལ་
- (301 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ན་ཁྱི་དང་བྱི་ལའི་སྤུ་གསེང་དུ་གློག་ཡོད་ཅིང་དེ་ལ་བརྟེན་ནས་ངེས་པ་ར་རོ་
ལངས་རྒྱུག་པར་བཤད།
6.རོ་ལངས་ལ་འཛེམ་པ། རོ་ལངས་ནི་གོང་དུ་བཤད་པའི་རྐྱེན་གང་
རུང་ལ་བརྟེན་ནས་བེམ་པོ་དྲང་མོར་ལངས་ཏེ་ཡར་འཁོར་མར་འཁོར་མི་
ཤེས་པར་ཐད་ཀར་འགྲོ་བ་ཞིག་ཡིན་པར་གྲགས་ཤིང་། ས་ཆ་འདིར་མཚོན་
ན་སྔོན་གྱི་གཏམ་རྒྱུད་ཙམ་མ་གཏོགས་ཉེ་རབས་རོ་ལངས་བརྒྱབ་པ་ཞིག་
བཤད་དུ་མེད༔ ཁོ་ཚོས་བཤད་པ་ལྟར་ན་རོ་ལངས་ལ་རིགས་གཉིས་ཡོད་པ་
དང་། རིགས་དང་པོ་ནི་སྨེ་ལངས་དང་གཉིས་པ་ནི་ཁྲག་ལངས་ཡིན་པར་
བཤད། དེ་གཉིས་ལས་སྨེ་ལངས་འདུལ་དཀའ་བར་འདོད་པ་ཡིན་ཏེ། དེ་
འདུལ་ན་ངེས་པར་རོ་ལངས་སྟེང་གི་སྣེ་གང་རུང་ལ་མཚོན་ཕོག་དགོས་
པར་བཤད་པ་དང༌། ཁྲག་ལངས་ཡིན་ན་བེམ་པོའི་ལུས་ཀྱི་ཆ་ཤས་གང་རུང་
ནས་ཁྲག་བཏོན་ན་ཆོག་པར་བཤད་དོ། །
དྲུག “སྐར་མ་ ་ ཕུད་ཚུལ།
1.བེམ་པོ་བྱར་གཡེང་ཚུལ། བེམ་པོ་བྱར་གཡེང་ཚུལ་ནི་རེབ་གོང་གི་སྡེ་
བ་ཁ་ཤས་ཤིག་ལ་དར་བ་མ་གཏོགས་དེ་འདྲ་དར་རྒྱས་བྱུང་མེད། དཔེར་ན།
ཡར་ནང་འགར་རྩེ་སྡེ་བར་མཚོན་ན་བྱར་གཡེང་བ་དེ་གཙོ་བོ་ཡིན། ཁོ་ཚོར་
རང་གི་རྒྱུན་ལྡན་གྱི་འཚོ་བའི་ཁྲོད་དུ་རང་ཉིད་ཤི་རྗེས་ལུས་ཕུང་བྱ་ལ་སྦྱིན་
པ་བཏང་ན་ཕན་ཡོན་ཆེན་པོ་ཡོད་པའི་འདུ་ཤེས་ངེས་ཅན་ཤིག་ཆགས་ཡོད།
དེ་བས་རྒན་པ་རྣམས་ཀྱིས་རང་གི་ལུས་ཕུང་བཟང་སྐབས་ཤི་ན་བྱ་ལའང་
-
3tj2 -



ས་བཅད་གསུམ་པ། ཆོ་ག་ཞིབ་འཇུག་
ཟ་རྒྱུ་ཡོད་པས་དེ་དུས་ཤི་ན་ལེགས་ཟེར་བའི་བཤད་རྒྱུན་ཡོད། སྤྱིར་གྲི་ཤི་
ཅན་དང་མཛེ་ནད་ཅན་ཡིན་ན་དེའི་བེམ་པོ་བྱར་འཕེན་མི་རུང་བ་དང་།
གཡུལ་ས་ནས་ཤི་བའམ་ཡང་ན་རྐྱེན་གང་རུང་ཞིག་གི་དབང་གིས་ཕྱི་ནས་
ཤི་ན། ཤི་བོའི་བེམ་པོ་ཁྱིམ་དུ་མི་ལེན་པར་ཉིན་དེར་སྦྱིན་སྲེག་དང་གཏེར་
དུ་སྦ་བ་གང་རུང་བྱེད་དགོས། མཛེ་ནད་ཅན་ཡིན་ན་ངེས་པར་གཏེར་དུ་སྦ་
དགོས་པར་བཤད་དོ། །
སྐར་མ་དུར་སར་ཐོན་ལ་ཉེ་སྐབས་མིང་ལེགས་པ་དཔེར་ན་བཀྲ་ཤིས་
ཟེར་བ་ལྟ་བུ་ཞིག་གིས་འཁུར་དགོས། དུར་སར་ཐོན་རྗེས་སྔ་མ་ལྟར་སྐྱེས་པ་
ཡིན་ན་གློ་གཡས་པ་དང་བུད་མེད་ཡིན་ན་གཡོན་པ་སར་བཞག་ནས་རིམ་
གྱིས་བཀྱིགས་ཐག་གཅོད་དགོས། བཀྱིགས་ཐག་གཅོད་སྐབས་ངེས་པར་གྲིའི་
ཁ་མར་བསྐོར་ནས་གཅོད་དགོས་པ་དང་། བཀྱིགས་ཐག་བཅད་རྗེས་བེམ་
པོའི་ཁ་སར་བླན་ནས་ཕུར་བུ་ཞིག་ལ་འདོགས་དགོས་པར་མ་ཟད། མགོར་
རྩྭས་བཀབ་སྟེ་ས་ཉུང་ཙམ་ཞིག་ཀྱང་གཏོར་སྲོལ་ཡོད།
བེམ་པོ་ཕུར་བུ་ཞིག་ལ་འདོགས་པ་ནི་རྒོད་ཀྱིས་ཟ་དུས་ཡར་མར་ལ་
མི་འདྲུད་པའི་ཆེད་ཡིན་པར་བཤད་ལ། ཁ་སར་བློན་པ་སོགས་ནི་གནའ་སྔ་
མོ་ནས་བཟུང་རིབ་གོང་རོང་ཕྱོགས་ཀྱི་སྲོལ་ཡིན་པ་འདྲ་སྟེ། དམངས་ཁྲོད་
དུ་“ཁ་སར་བླན་རྒྱུ་བོ་” “མགོ་ས་འོག་ལ་བསྡུ་རྒྱུ་བོ་”སོགས་ཀྱི་དམོད་པ་
བོར་སྲོལ་ཞིག་ད་ལྟའི་དུས་སུའང་མ་ཉམས་པར་ཡོད། །
དེ་ནས་ཚ་གསུར་ཕུད་རྗེས་ཐོག་མར་བྱ་ལོ་བ་ཞིག་གིས་ཀི་བརྒྱབ་ནས་
བྱ་འབོད་བཏང་རྗེས་སྐར་ཐོག་ལ་ཡོང་བའི་མི་ཐམས་ཅད་ཀྱིས་ཀི་ཐེངས་
གསུམ་བརྒྱབ་སྟེ་བྱ་འབོད་གཏོང་ཞིང་ཀིའི་ནང་དོན་ལ་ངེས་པ་མེད། ངག་
རྒྱུན་དུའང་“རྒོད་ཐང་དཀར་ཡུལ་ལ་ཀི་ཐོབས། བྱ་ཁྭ་ཏ་མ་གཏོགས་གཟན་
-303 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
ལ་ཆས་”ཞེས་ཟེར།
བྱ་རྒོད་ཀྱི་ནང་དུ་ལྷ་བྱ་ཞེས་པ་ཞིག་ཡོད་ལ་དེ་མ་ཡོང་བར་སུས་
ཀྱང་ལ་མི་རེག་པར་བཤད། ལྷ་བྱ་དེ་ཐོན་རྗེས་བྱ་རྒོད་ཚང་མས་མཉམ་དུ་
ཁ་འཇོག་ལ། ཤ་བཏོག་ཚར་ནས་རུས་པ་རྐྱང་བ་ལྷག་དུས་ཐོག་མར་བརླ་
གཉིས་གཅོག་དགོས་ཤིང་རིམ་གྱིས་རུས་པ་གཞན་རྣམས་ཀྱང་བཅགས་ཏེ་
སྟེང་དུ་རྩམ་པ་གཏོར་ནས་ཟོས་ཚར་བ་ན། རྗེས་སུ་ཀླད་ཞོ་ཁ་རེག་ཏུ་བཅུག་
སྟེ་ཐོད་རུས་ཆུང་ངུ་ཞིག་མ་གཏོགས་ཚང་མ་ཟོས་ཚར་དུ་འཇུག་པ་ཡིན།
ཐོད་རུས་དེར་དཀར་རྩི་ཟེར། དེ་ཕྱིར་ཡུལ་དུ་ཁྱེར་ཡོང་ནས་དགུང་ཞག་
ཚང་རག་བར་རུས་ཆོག་བསྐུར་དགོས་ཤིང་། དགུང་ཞག་ཚང་རྗེས་ཤ་ཉེ་
མིན་པའི་མི་ཞིག་གིས་ཐོད་རུས་ཏེ་དཀར་རྩི་བྱེ་མར་བཏང་རྗེས་ས་དམར་
ནང་བསྲེས་ཏེ་ཚ་ཚ་དཔར་བ་དང༌། ཆ་རྐྱེན་འཛོམས་པ་རྣམས་ཀྱིས་ལྷ་སར་
ཁྱེར་བ་དང་ཆ་རྐྱེན་དེ་འདྲ་མ་འཛོམས་ན་ཆུར་གཤེགས་པ་སོགས་བྱེད་
2.སྦྱིན་སྲེག་བྱེད་ཚུལ། བེམ་པོ་སྦྱིན་སྲེག་བྱེད་པ་ནི་རེབ་གོང་རོང་པ་
ས་ཁུལ་ལ་མཚོན་ན་ཅུང་དར་ཁྱབ་ཆེ་བ་ཞིག་ཡིན། སྦྱིན་སྲེག་བྱེད་པ་འདི་
ལ་གསང་སྔགས་ཀྱི་གཞུང་ལས་བསྟན་པ་ལྟར་ནང་དོན་རྒྱ་ཆེ་བ་ཞིག་ཡོད།
སྦྱིན་སྲེག་བྱེད་སྐབས་སྦྱིན་སྲེག་གི་རྫག་ཆེན་བཅུ་གསུམ་སོགས་ཡོད་པར་
གསུངས་པ་ནང་བཞིན་བེམ་པོ་ཡང་སྦྱིན་སྲེག་གི་རྫས་གང་རུང་དུ་བྱིན་གྱིས་
བརླབས་ཏེ་དཀྱིལ་འཁོར་ལ་ཕུལ་བ་སོགས་ཀྱི་དགེ་མཚན་ཁྱད་པར་ཅན་
ཡོད་པར་གསུངས་ཡོད། སྦྱིན་སྲེག་ལ་མཚོན་ནའང་། ནད་ཀྱི་དབང་གིས་
གཤག་བཅོས་བྱས་པ་དང་མཚོན་གྱི་ཁ་ནས་ཤི་བ་སོགས་ལུས་ལ་རྨ་ཁ་ཡོད་
ན་དེའི་བེམ་པོ་སྦྱིན་སྲེག་མི་བྱ་བར་གཏེར་དུ་སྦ་དགོས་པར་བཤད།
སང་ཉིན་སྐར་མ་ཡིན་ན་དེ་རིང་སྦྱིན་སྲེག་གི་ཐབ་ལས་དགོས། ཐབ་
- 304 -



ས་བཅད་གསུམ་པ༔ ཆོ་ག་ཞིབ་འཇུག
ལས་པ་ལ་ཚོ་བའི་ནང་གི་མི་ཉམས་མྱོང་ཅན་འགའ་འགྲོ་དགོས་པ་ཡིན།
ཐབ་ལས་དུས་མེ་འཇོག་སའི་ཐབ་ཁུང་ནས་མར་ཁྲུ་གང་དང་ཕྱེད་ཙམ་བརྐོ་
དགོས་ཤིང༌། རྒྱུ་ཆ་སོ་ཕག་ལ་བརྟེན་ནས་བུམ་གཟུགས་སུ་བཟོ་ཞིང་རྒྱབ་
ཏུ་བེམ་པོ་འཇོག་ས་ཞིག་མ་བཅད་པར་བཞག་སྟེ་སྟེང་དུ་དཀར་རྩི་རྒྱག་པ་
ཡིན། ད་དུང་ཐབ་ལས་སྐབས་ཚོ་བའི་ནང་གི་མནའ་མ་ཆེས་ཆུང་བ་གཉིས་
ཀྱིས་ཐབ་ལས་སྤྱད་ཀྱི་ཆུ་འཁུར་དགོས་ཤིང་། དུར་ཐོག་ནས་དེ་གཉིས་ལ་
ཤི་བོའི་སྐལ་ཡིན་ཞེས་གོ་དམར་གཉིས་རེར་སྟེར་སྲོལ་ཡོད་ལ། ཕྱིར་ལོག་
སྐབས་ཟོ་སྟོང་ལ་མི་ཡོང་བར་ཆུ་འཁུར་ནས་ཁྱིམ་དུ་ལོག་དགོས་ཤིང་། ཁྱིམ་
ནས་ཡང་ཤི་བོའི་སྐལ་ཡིན་ཞེས་ཕྱེ་མར་རེ་སྟེར་སྲོལ་ཡོད། །
སྐར་མ་འཁུར་དུས་རང་གི་ནང་མིས་འཁུར་མི་འཁུར་རིགས་གཉིས་
ཡོད། ནང་མིས་མི་འཁུར་བ་ལ་མཚོན་ན་ཚོ་བ་དང་སྡེ་བའི་ནང་གི་མི་གཞན་
གྱིས་འཁུར་དགོས། བེམ་པོ་ཐབ་ཏུ་འཇོག་དུས་ནང་མི་དང་ཤ་ཚ་བའི་མི་ཁོ་
ནས་འཇོག་དགོས་ཤིང་། བེམ་པོའི་སྟེང་བཀབ་ཡོད་པའི་ཕྲུག་སོགས་གོན་
པ་རྩ་ཆེན་དག་གིས་ཡོལ་བ་བྱས་ཏེ་བེམ་པོ་གཞན་གྱིས་མི་མཐོང་བར་བྱེད།
བེམ་པོ་ཐབ་ཏུ་འཇོག་སྐབས་ཁ་སྐོར་ཕྱོགས་ལ་ཤིན་ཏུ་མཉམ་འཇོག་དགོས་
པ་ཡིན། སྤྱིར་བཏང་སྡེ་བ་གང་ལ་མཚོན་ནའང་སྔོན་ནས་ས་ལྟ་མཁན་
གྱིས་བལྟས་སྟེ་གཏན་ཁེལ་ཡོད་པ་དེར་བསྐོར་དགོས་པ་དང་། ལ་ལས་ཉིན་
དེའི་འཆི་སྐར་སོགས་ལ་བརྟགས་ནས་སྐར་མའི་ཁ་སྐོར་ཕྱོགས་གཏན་ལ་
འབེབས་དགོས། སྐར་མ་ཕུད་ཚར་རྗེས་སྐར་མའི་སྟེང་དཔྱངས་ཡོད་པའི་
ཕྲུག་སོགས་ཕྱིར་ཁྱིམ་དུ་ཁྱེར་ཡོང་ཆོག་པ་ཡིན། དེ་ནས་དགེ་སློང་བཞི་སྡེ་
ཞིག་གིས་རྒྱུད་ནས་བཤད་པའི་ཆོ་ག་བཞིན་སྦྱིན་སྲེག་ལྡུག་པ་ཡིན། །
མེ་འཇོག་མཁན་ལ་ཤ་ཉེ་མིན་པའི་ཞིག་ཡིན་དགོས་པ་དང༌། ཡང་ལ་
-305 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ལས་ཚོ་བའི་ནང་གི་རྒན་པོ་རྒན་གྲས་ཤིག་གིས་འཇོག་པ་སོགས་རིགས་མི་
འདྲ་བ་དུ་མ་ཡོད། །
བེམ་པོ་སྦྱིན་སྲེག་བྱས་རྗེས་འགྲུབ་སྐར་བར་ཐབ་མ་བཤིག་པར་འཇོག་
པ་དང་། འགྲུབ་སྐར་ཉིན་ཐབ་བཤིག་སྟེ་རུས་པ་ཕྲན་བུ་ཙམ་ཡང་མི་བསྐྱུར་
བར་འཐུ་དགོས་ཤིང༌། རུས་པ་འཐུ་སྐབས་གསེར་ཐུར་དང་དངུལ་ཐུར་
གཉིས་ཀྱིས་འཐུ་དགོས། དེ་མ་འཛོམས་ན་ཚབ་ཏུ་གསོམ་ཤིང་གི་ཐུར་མ་
གཉིས་བཟོས་པ་ལ་གསེར་ཤོག་དང་དངུལ་ཤོག་གིས་གཅུད་དེ་དེས་རུས་པ་
འཐུ་དགོས་ལ། ཐོད་རུས་མ་གཏོགས་རུས་པ་གཞན་ཚང་མ་གཏེར་ཁུག་ཆུང་
ཆུང་ཞིག་གི་ནང་གཏེར་རྫས་དང་བཅས་པ་བཞག་ནས་སྦྱིན་སྲེག་བྱེད་ས་དེ་
ནས་ས་འོག་ཏུ་སྦ་དང་། ལ་ལས་ཚ་ཚ་དཔར་བ་དང་ཆུར་གཤེགས་པ། ལྷ་ས་
སོགས་གནས་འགངས་ཆེན་དུ་ཁྱེར་བ་སོགས་ཅི་རིགས་ཡོད། །
3.གཏེར་དུ་སྦ་ཚུལ། གཏེར་དུ་སྦ་བར་ས་དཔྱད་ཤིན་ཏུ་གལ་ཆེ་བར་
བཤད། གལ་ཏེ་ས་འཕྲོད་ན་ཤུལ་དུ་རྒྱུ་ནོར་དང་རིགས་རྒྱུད་འཕེལ་བར་
བཤད་པ་དང་མ་འཕྲོད་ན་ཉམས་པར་བཤད་པས་གཏེར་དུ་སྦ་བ་དེ་
འདྲ་དར་ཁྱབ་མི་ཆེ། ཁྱིམ་ཚང་ཕལ་ཆེར་ལ་རང་རང་གི་དུར་ས་ཡོད་ལ།
གདུང་ཁང་རྐོ་དུས་ཞིང་གཉའ་ནས་བརྐོ་བ་ཡིན། རྐོ་ཚུལ་ནི་ཐོག་མར་ཞིང་
གཉའ་ནས་མར་ཁྲུ་དོ་ཙམ་བརྐོས་རྗེས་གཉའ་ཕྱོགས་སུ་བེམ་པོ་ཤོང་ཚད་
ཙམ་བརྐོས་ཏེ་བེམ་པོ་བཞག་པ་ན་གདུང་ཁང་ཁ་སས་བཅད་དེ་ཕལ་ཆེར་
གཞན་གྱིས་མི་ཚོར་བ་ལྟར་བུར་བྱེད།
- 306



ས་བཅད་གསུམ་པ། ཆོ་ག་ཞིབ་འཇུག
བདུན། འདས་མཆོད།
1.བདུན་འདེད་པ། རེབ་གོང་རོང་པ་ས་ཁུལ་ལ་མཚོན་ན་མི་སུ་ཞིག་
རྐྱེན་གང་གིས་ཤི་ཡང་བདུན་ངེས་པར་འདེད་པ་ཞིག་ཡིན། བདུན་ཞེས་པ་
སྡེ་བ་ལས་དགེ་སློང་བདུན་ལ་གོ་བ་དང་ལ་ལས་ཉིན་བདུན་ལ་གོ་བའང་
ཡོད། ཁྱིམ་ཚང་ལ་ལས་དགེ་སློང་བཞི་སྡེ་ཞིག་ཞུས་ནས་ཉིན་བདུན་ལ་
འདས་མཆོད་སྒྲུབ་ཏུ་འཇུག་པ་དང་། ལས་དགེ་སློང་བདུན་ཞུས་ནས་ཁོ་
ཚོས་སྐར་མ་ཕུད་རག་བར་ཁྱིམ་དེ་ནས་ཀུན་རིག་གི་བདག་འཇུག་སོགས་
འདོན་པ་ཡིན། དེ་བས་ངེས་པར་ཉིན་བདུན་ལ་འདོན་དགོས་པ་དང་དགེ་
སློང་བདུན་གྱིས་འདོན་དགོས་པའི་ངེས་པ་མི་འདུག་གོ །བདུན་པ་ཞུ་སྐབས་
སྡེ་བ་དེ་དགོན་པ་གང་ལ་ལྷ་སྡེའི་འབྲེལ་བ་ཡོད་པ་དེ་ནས་ཞུ་བ་ལས་
གཞན་ནས་ཞུ་བ་ཧ་ཅང་ཉུང་།
2.སྨྱུང་གནས་ཆོག་བརྒྱུད། ཁྱིམ་ཚང་གི་ཆ་རྐྱེན་ལྟར་སྨྱུང་གནས་སྲུང་
བའི་གྲངས་མི་འདྲ། ཁྱིམ་ཚང་ལ་ལས་ཉི་ཤུ་སུམ་ཅུ་དང་། ལ་ལས་བཞི་ཅུ་
ལྔ་བཅུ། ཆེས་མང་བ་ནི་བརྒྱ་དང་བརྒྱུད་ཡིན། མི་མང་པོར་སྨྱུང་གནས་སྲུང་
དུ་བཅུག་ན་ཆ་རྐྱེན་ངེས་ཅན་དགོས་པའི་རྒྱུ་མཚན་ནི་སྨྱུང་གནས་གྲོལ་རྗེས་
འབུལ་བར་ཇ་དང་མར་སྐལ་སྒོར་མོ་གོ་རེ་སོགས་གང་འཛོམས་རྒྱག་དགོས་
པར་མ་ཟད། ད་དུང་དམར་རིགས་མ་ཡིན་པའི་ཁ་ཟས་བཟང་ཤོས་བཟོ་
དགོས་པས་ཡིན། སྨྱུང་གནས་སྲུང་མཁན་གྱི་གྲས་སུ་སྤྱིར་བཏང་སྐྱེས་ཕོ་མོ་
གཉིས་ཀ་ཡོད་མོད་མང་ཤས་ནི་བུད་མེད་ཡིན།
- 307 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
3.དགུང་ཞག་ཚང་བ། མི་དེ་ཤི་ནས་དགུང་ཞག་ཞེ་དགུ་ལོངས་
པ་ན་དགུང་ཞག་ཚང་བར་བརྩི། རྒྱུ་མཚན་ནི་བོད་ཀྱི་དམ་པའི་ཆོས་ཀྱི་
གཞུང་ལུགས་རྣམས་སུ་མི་ཤི་ནས་བར་དོར་ངེས་པར་འགྲིམས་དགོས་པར་
གསུངས་ཡོད་པ་དང་། བར་དོའི་ཚེ་ཚད་ནི་རིང་མཐའ་ཡང་དགུང་ཞག་ཞེ་
དགུ་ཡིན་པས་དགུང་ཞག་ཞེ་དགུའི་ནང་ངེས་པར་སེམས་ཅན་གཞན་གྱི་སྐྱེ་
བ་ལེན་དགོས་པར་གསུངས། དགུང་ཞག་ཚང་བའི་ཉིན་དེར་སྟོང་མཆོད་
འདོན་པ་དང་། ས་ཆ་ལ་ལས་སྲན་ཉོག་གཡོས་ཏེ་སྡེ་བའི་མི་ཐམས་ཅད་ལ་
ལྡུད་པ་སོགས་ཀྱི་སྲོལ་ད་དུང་ཡང་མ་ཉམས་པར་ཡོད། །
4.དུས་དྲན། ཤི་བའི་ཉིན་དེ་དྲན་གསོ་བྱེད་པའི་དོན་ཡིན། རང་གི་
ཕ་མ་སོགས་བཀའ་དྲིན་ཅན་ཡིན་ན་ལོ་རེའི་འདས་པའི་ཉིན་མོ་དེར་སྟོང་
མཆོད་འདོན་པ་དང་སྨྱུང་གནས་སྲུང་བ་སོགས་བྱས་ཏེ་རྗེས་དྲན་བྱེད་པ་
ཡིན། །
5.སྐྱེ་སྒོ་བཞེངས་པ། སྐྱེ་སྒོ་བཞེངས་པའི་དགེ་བ་ནི་ཤི་བོའི་རྣམ་ཤེས་
བདེ་ལེགས་ངང་སྐྱེ་བར་བར་དུ་གཅོད་པའི་ལས་ཞི་བར་བྱེད་པའི་ཆེད་
ཡིན། དེ་ཡང་བླ་མ་དང་ཡང་ན་རྩིས་པའི་རྩིས་འབྲས་ལྟར་འོད་དཔག་མེད་
ཀྱི་ཞིང་བཀོད་དང་སྒྲོལ་མའི་སྐུ་བཞེངས་པ་དང་འཕགས་པ་བརྒྱད་སྟོང་པ་
སོགས་རྒྱལ་བའི་གསུང་རབ་ཀློག་པ་ཅི་རིགས་ཡོད། །
6.འདུན་བྱེད་ཚུལ་ འདུན་བྱེད་ཡུན་ནི་ལོ་གསར་ཚར་རག་བར་ཡིན།
དགུང་ཞག་ནང་ཁྱིམ་དེའི་མི་བསམ་ཤེས་རྣམས་ཀྱིས་ངོ་མི་བཀྲུ་ཞིང་སྐྲ་མི་
སླེ་བ་དང་། ལོ་གསར་ཚར་རག་བར་སྐ་རགས་སྡུན་ནས་མདུད་པ་དང་གོས་
གསར་མི་གྱོན་པ། ལོ་གསར་ཚེས་ཁར་ཁོང་པའི་དུད་པ་མི་ལེན་པ་དང་གོ་
དམར་མི་བཙོ་བ། གླུ་ལེན་གར་རྩེ་དང་སྟོན་ཐོག་ཆང་ཁར་མི་འགྲོ་བ། ཁྱིམ་
308 -



ས་བཅད་གསུམ་པ། ཆོ་ག་ཞིབ་འཇུག
དེའི་ཚོ་བ་རྣམས་ཀྱིས་ཀྱང་གོས་གསར་མི་གྱོན་ཞིང་ལོ་སར་སྐབས་ཕན་ཚུན་
འབོད་རེས་སོགས་ཀྱང་མི་བྱེད། །
7.ཚ་གསུར་ཕུད་པ། མི་སུ་ཤི་ཡང་ཚ་གསུར་ཕུད་པ་ནི་ཤིན་ཏུ་གལ་ཆེན་
ཞིག་ཏུ་བརྩི། མི་ཤི་ནས་བར་དོ་འགྲིམས་པའི་སྐབས་སུ་བར་དོ་བ་དེ་འགྲོ་
བ་རིགས་དྲུག་ལས་དྲི་ཟའི་རིགས་སུ་གཏོགས་པར་འདོད་པ་དང་། ཚ་གསུར་
ནི་ཉམ་ཐག་གི་འགྲོ་བ་སྤྱི་དང་ཁྱད་པར་དུ་བར་དོར་འཁྱམས་པའི་སེམས་
ཅན་ལ་མཆོད་པའི་མཆོད་སྦྱིན་གལ་ཆེན་ཞིག་ཏུ་བརྩི། ཚ་གསུར་ལ་དམར་གྱི་
རིགས་མི་རུང་བ་དང་གཙོ་བོ་རྩམ་པ་དང་དཀར་གསུམ་དང་མངར་གསུམ་
གྱི་རིགས་ཆོག་པ་ཡིན། ཚ་གསུར་ཕུད་སྐབས་ཚ་རྐོ་དམའ་སར་འཇོག་པ་ལས་
མཐོ་སར་མི་འཇོག་པ་ཡིན། དེའི་རྒྱུ་མཚན་ནི་མཐོ་སར་བཞག་ན་ཉམ་ཐག་གི་
འགྲོ་བ་དག་སྐྲག་སྟེ་ལོངས་སྤྱོད་མི་ཐུབ་པར་བཤད་དོ།།
8.ཇ་སོགས་ལྡུད་པ། རེབ་གོང་རོང་པ་ས་ཁུལ་གྱི་གོམས་སྲོལ་ལྟར་ན་
ཉིན་དང་པོར་སྡེ་བ་དང་མྱ་ངན་ལ་ཡོང་བའི་མགྲོན་པོ་ཡོངས་ལ་ཇ་ལྡུད་
དགོས། ཆ་རྐྱེན་འཛོམས་ན་ཇ་དཀར་པོ་དང་མ་འཛོམས་ན་ཇ་ནག་པོའང་
རུང་། མི་རེར་མར་སྐལ་འཆང་བུ་རེ་རྒྱག་པ་དང༌། གོ་དམར་དང་གོ་རེ་
བཞག་མ་སོགས་གྲལ་དུ་འཇོག་ལ། སྒོར་མོ་དང་ཇ་བག་ཚ་ཁུ་སོགས་གང་
འཛོམས་ཀྱི་འགྱེད་ཀྱང་རྒྱག་དགོས། བཤད་ཚུལ་ལྟར་ན་སྤྱི་ཚོགས་རྙིང་བར་
ཚ་ཁུ་རྒྱུག་པར་བཤད་ཅིང་དེང་སྐབས་ཁྱིམ་ཚང་མང་ཆེ་བས་སྒོར་མོ་དང་
ཇ་བག་རྒྱག་པ་ཡིན། ཉིན་དེའི་གོ་རེ་ནི་གཙོ་བོ་ཚོ་བ་དང་སྡེ་བས་ཁྱེར་ཡོང་
དགོས་པ་ལས་གཞན་ད་དུང་ཁྱིམ་དེས་སྔོན་ཆད་གཞན་ལ་གོ་རེ་ཁྱེར་མྱོང་
བའི་སྡེ་བ་གཞན་གྱིས་ཁྱེར་ཡོང་དགོས་པ་ཡིན། དེ་ནས་སྐར་མ་ཕུད་པའི་
ཉིན་དེའི་དགུང་མོར་ཐུག་པ་ལྟུད་དགོས། འདི་ལ་ཡོངས་གྲགས་སུ་“སྐར་
- 309 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཧུབ་”ཟེར། དགུང་ཞག་ཚང་བའི་ཉིན་དེར་སྡེ་བ་ཡོངས་ལ་སྲན་ཉོག་ལྟུད་
དགོས་པ་ཡིན་ནོ།།
དཔྱད་རྩོམ་འདི་ནི་2007ལོར་《མཚོ་སྔོན་མི་རིགས་དགེ་ཐོན་སློབ་ཆེན་རིག་གཞུང་དུས་དེབ་》
དང་པོའི་སྟེང་བཀོད་ཡོད།
མཆན།
“སྐར་མ་་་ནི་ཨ་མདོའི་ཁ་སྐད་དེ་མི་ཤི་བའི་རོ་ལ་གོ་དགོས།
ལུང་ཁུངས།
[1]འཇིགས་མེད་རིགས་པའི་བློ་གྲོས་ཀྱིས་བརྩམས་པའི་《འཇིགས་མེད་རིགས་
པའི་བློ་གྲོས་ཀྱི་གསུང་རྩོམ་པོད་དང་པོ་》ཡི་ཤོག་ངོས་694ན་གསལ། ། 1987ལོར་མཚོ་
སྔོན་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས།
-- 310 -



ས་བཅད་གསུམ་པ། ཆོ་ག་ཞིབ་འཇུག་
གསུམ་པ། སེང་གེ་གཤོང་སོགས་རེབ་གོང་སྡེ་བ་གསུམ་གྱི་
གཤིན་ལས་སྐོར་ལ་དངོས་སུ་རྟོག་ཞིབ་བྱས་པའི་
བྱ་བའི་སྙན་ཞུ།
གླེང་གཞི།
འཆི་བ་ནི་མིའི་རིགས་ཐམས་ཅད་ལ་ངེས་པར་འབྱུང་བའི་བཟློག་མེད་
ཀྱི་ཆོས་ཉིད་ཅིག་ཡིན་པས། ཡར་གོང་མ་རྒྱལ་པོ་ནས་མར་སློང་མོ་པའི་བར་གྱི་
འགྲོ་བ་སུ་ཞིག་ཡིན་ཡང་ཆོས་ཉིད་འདི་ལས་མ་འདས། དེ་བས་གཤིན་ལས་
ལ་མཚོན་ན་མི་ཚོའི་བྱ་བའི་གོ་རིམ་ཁྲོད་ཀྱི་ཆེས་མཐོའ་མཇུག་གི་ལས་དོན་གལ་
ཆེན་ཞིག་ཡིན་པ་དང༌། རྒྱལ་ཁབ་མི་འདྲ་བ་དང་ས་གནས་མི་འདྲ་བ་སོགས་
སུ་འཚོ་གནས་བྱས་པའི་མི་སུ་དང་གང་ཞིག་ལ་མཚོན་ནའང་རང་རང་གི་རིག་
གནས་དང་།ཆོས་ལུགས། ཡུལ་སྲོལ་གོམས་གཤིས་སོགས་དང་མཐུན་པའི་གཤིན་
ལས་བྱེད་སྟངས་ཐུན་མོང་མ་ཡིན་པ་རེ་ཆགས་ཡོད། དེ་དང་ཆ་འདྲ་བར་ཨ་
མདོ་རེབ་གོང་རོང་པ་ས་ཁུལ་དུའང་ས་གནས་ཀྱི་ཁྱད་ཆོས་ལྡན་པའི་གཤིན་
ལས་བྱེད་སྟངས་ཐུན་མོང་མ་ཡིན་པ་ཞིག་ཆགས་འདུག དེ་བས་འདིར་རེབ་གོང་
རོང་པ་ས་ཁུལ་དུ་དར་བའི་གཤིན་ལས་དེ་ཆ་ཡོངས་ནས་ཇི་བཞིན་མཚོན་པར་
དམིགས་བསལ་གྱི་སྡེ་བ་ལྔ་བདམས་ཏེ། སྡེ་བ་དེ་དག་ལ་དངོས་སུ་ཕྱིན་ནས་
རྟོག་ཞིབ་བྱས་པའི་འབྲས་རྣམས་གཤམ་དུ་འགོད་པར་བྱའོ།།
བ 311 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གཅིག སེང་གེ་གཤོང་གི་གཤིན་ལས།
གནའ་སྔ་མོའི་དུས་སུ་“སེང་གེ་གཤོང་དུད་ཁ་ལྔ་བརྒྱ་་་ཞེས་དུད་ཁྱིམ་
ལྔ་བརྒྱ་ཡོད་པའི་བཤད་སྲོལ་ཡོད། དེང་སྐབས་དངོས་སུ་ཡོད་པ་ནི་དུད་
ཁྱིམ་དྲུག་བརྒྱ་དང་ཉི་ཤུ་ཡོད་ལ་མི་གྲངས་ཆིག་སྟོང་བདུན་བརྒྱ་དང་ལྔ་
ཡོད། སྡེ་ཆེན་འདི་ལ་བྱེ་བྲག་གི་སྡེ་བ་བཞི་ཡོད་དེ། སེང་གེ་གཤོང་ཡ་མགོ་
དང༌། མ་མགོ རྒྱུ་ཚང་མ། ཧོར་རྒྱལ་བཅས་ཡིན། སྡེ་ཆེན་འདི་ནི་རེབ་གོང་སྒྱུ་
རྩལ་གྱི་འབྱུང་ཁུངས་ཀྱི་གྲས་ཤིག་ཡིན་ལ། ད་ལྟའང་བྲིས་ཐང་དང་འབག་
བཟོའི་རྒྱུན་མ་ཆད་པར་ཡོད། སྡེ་བ་འདི་བཞིའི་གཤིན་ལས་བྱེད་སྟངས་ནི་
རེབ་གོང་སྤྱིའི་གཤིན་ལས་བྱེད་སྟངས་དང་གཅིག་མཚུངས་ཡིན་མོད། ཡིན་
ནའང་བྱེ་བྲག་གི་ཆ་ནས་མི་འདྲ་ཚུལ་དུ་མ་སྣང་བས་གཤམ་དུ་དེའི་སྐོར་བྲི་
བར་བྱའོ། ། །
འཆི་ལ་ཉེ་སྐབས་སྐྱེ་བདུན་རིལ་བུ་འཐུང་དུ་འཇུག་པ་སོགས་ཕལ་
ཚེར་གཅིག་མཚུངས་ཡིན། འཆི་བར་མངོན་དུ་ཕྱོགས་པའི་མི་དེའི་དབུགས་
ཀྱི་རྒྱུ་བ་ཆད་ལ་ཉེ་སྐབས་རབ་ཡིན་ན་འཆི་བ་པོ་རང་ཉིད་རང་འགུལ་
གྱིས་མགོ་ནུབ་ཕྱོགས་སུ་བསྟན་ཏེ་སེང་གེ་འགྱིང་སྟབས་དང་། ཡང་ན་རྡོ་
རྗེ་དཀྱིལ་ཀྲུང་དང་དཀྱིལ་མོ་ཀྲུང་གང་རུང་ལ་བཞུགས་ནས་འཆི་བ་དང་།
དེ་ལྟར་མ་ནུས་ན་ཕྱི་དབུགས་ཆད་མ་ཐག་བེམ་པོར་སུས་ཀྱང་མ་རེག་པར་
རང་སར་འཇོག་པ་དང༌། དེ་ནས་ཅུང་ཙམ་འགོར་རྗེས་རང་གི་བུ་སོགས་
ཉེ་མི་ཤ་ཚ་བ་ཞིག་གིས་ཐོག་མར་མགོ་ལ་རེག་ཏེ་རིམ་གྱིས་སིང་གེ་འགྱིང་
- 312 -



ས་བཅད་གསུམ་ང༌། ཆོ་ག་ཞིབ་འཇུག
སྟབས་སོགས་སུ་བཅའ་བ་ཡིན། མི་སུ་ཞིག་ཤི་རུང་དེ་རོ་ལས་མ་བྱས་གོང་
ཐོག་མར་ཐུགས་དམ་གྲོལ་དགོས་པའི་བརྡ་རྒྱག་དགོས། ཁོ་ཚོས་བཤད་པ་
ལྟར་ན་སྤྱིར་གང་ཟག་གི་ཚོད་གང་ཟག་གིས་མི་ཐུབ་པས་གལ་ཏེ་ཐུགས་
དམ་ལ་བཞུགས་ཡོད་པ་ཞིག་ཡིན་ན་ཐུགས་དམ་གྲོལ་བའི་བརྡ་རྒྱག་དགོས་
པར་བཤད། བེམ་པོའི་མདུན་དུ་ཉིན་རེར་མཆོད་མེ་དང་གོ་དམར་ཟུར་
གསུམ་ཅན་རེ་འཇོག་པ་དང་། སྐར་མ་ཕུད་རྗེས་ཁྱིམ་དེའི་ཤ་ཉེ་ནང་གི་
མནའ་མ་ཆུང་བས་གད་དར་བྱེད་པ་དང་། བེམ་པོའི་སྔུན་གྱི་གོར་སྐལ་ཚང་
མ་མནའ་མ་དེར་དབང་བ་ཡིན་
རོ་ལས་བྱེད་པའི་དུས་ཚོད་ནི་སང་ཉིན་སྔ་མོ་སྐར་མ་ཕུད་དགོས་ན་
དོ་ནུབ་རོ་ལས་བྱེད་དགོས། རོ་ལས་བྱེད་སྟངས་ནི། ཐོག་མར་བཟང་དྲུག་
གི་ཆུས་བེམ་པོ་ལེགས་པར་བཀྲུས་རྗེས་སྐྱེས་ཕོ་མོ་སུ་ཡིན་ཡང་མགོ་ན་རལ་
བ་ཡོད་ན་རང་གི་བུ་མོ་དང་ཡང་ན་ཚ་མོ་དེ་མེད་ན་ཉེ་མི་ཤ་ཚ་བའི་བུ་
མོ་ཞིག་གིས་ཤི་བོའི་སྐྲ་སླེ་དགོས། དེ་ནས་གོས་དང་ལྷམ་གསར་བ་གྱོན་དུ་
བཅུག་རྗེས་གཉའ་གོང་ནས་སྐྱིད་ཁུག་བར་བལ་དཀར་པོར་བརྒྱུས་པའི་
ཐག་པའམ་རས་དཀར་པོའི་ཐག་པ་ཞིག་གིས་རིལ་རིལ་དུ་བཀྱིགས་ནས་
ལག་གཉིས་ཐལ་མོ་སྦྱོར་ཏུ་བཅུག་སྟེ་གཏེར་ཁུག་དཀར་པོ་ཞིག་གི་ནང་དུ་
གཏེར་རྫས་དང་བཅས་འཇུག་དགོས། སེང་གེ་གཞུང་ལ་མཚོན་ན་སྐར་མ་
ཕལ་ཆེར་སྦྱིན་བསྲེག་བྱེད་པ་ཡིན་ལ། དཔེར་ན། ནད་ཀྱི་དབང་གིས་གཤག་
བཅོས་བྱས་པ་དང་མཚོན་གྱི་ཁ་ནས་ཤི་བ་སོགས་ལུས་ལ་རྨ་ཁ་ཅན་ཡིན་
ན་དེའི་བེམ་པོ་ངེས་པར་ས་འོག་ཏུ་སྦ་དགོས་པར་བཤད། སྐར་མ་ཕུད་
ལ་ཉེ་སྐབས་བེམ་པོ་འཇོག་སའི་དྲ་མིག་སྔོན་དུ་བཟོ་དགོས། དྲ་མིག་བཟོ་
མཁན་གྱི་ཤིང་བཟོས་དྲ་མིག་བཟོ་ཚར་རིག་བར་ཟས་ཟ་མི་ཆོག་པ་དང་།
- 31:3 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད། །
དྲ་མིག་དེའི་དབྱིབས་གྲུ་བཞི་དང་མཐོ་ཚད་བེམ་པོ་དང་མཉམ་པ། དྲ་མིག་
གི་ཞབས་དང་བེམ་པོ་ཁེན་སའི་རྒྱབ་གཉིས་ཤིང་ལེབ་ཀྱིས་བཅད་དེ་དོང་ཙེ་
དང་གཡུ་བྱུ་རུ་སོགས་ཐ་གུ་རུ་རྒྱུན་དེ་དྲ་མིག་སྟེང་ཤོག་དར་འཕེན། དེ་ནི་
ཁང་བ་གསར་བ་ཞིག་གྲུབ་སོང་བ་ལྟ་བུའི་རྟེན་འབྲེལ་བསྒྲིགས་པ་ཡིན་པར་
བཤད་ལ། དྲ་མིག་གྲུབ་རྗེས་ནང་དུ་སྡེར་ཁ་དང་སྒོར་འགའ་འཇོག་སྲོལ་
ཡོད་པ་དང་དོན་གྱིས་དེ་དག་དྲ་མིག་ལས་གླ་ཡིན་པར་བཤད། དྲ་མིག་
བཟོ་པའི་ཉིན་དེར་སྡེ་བའི་དུར་ས་ནས་གདུང་ཁང་ཡང་ལས་དགོས། ལ་
ལས་སྐར་མའི་ནང་མོ་དེར་ལས་བའང་ཡོད།
གདུང་ཁང་ལས་སུ་ཚོ་བའི་ནང་གི་མི་ཉམས་མྱོང་ཅན་འགའ་འགྲོ་
དགོས་པ་ཡིན། གདུང་ཁང་ལས་དུས་མེ་འཇོག་སའི་ཐབ་ཁུང་ནས་མར་
ཁྲུ་གང་དང་ཕྱེད་ཙམ་བརྐོ་དགོས་ཤིང་། རྒྱུ་ཆ་ས་ཕག་ལ་བརྟེན་ནས་བུམ་
གཟུགས་སུ་བཟོ་ཞིང་རྒྱབ་ཏུ་བེམ་པོ་འཇོག་ས་ཞིག་མ་བཅད་པར་བཞག་སྟེ་
སྟེང་དུ་དཀར་རྩི་རྒྱག་པ་ཡིན ད་དུང་གདུང་ཁང་ལས་སྐབས་ཚོ་བའི་ནང་
གི་མནའ་མ་ཆེས་ཆུང་བ་གཉིས་ཀྱིས་གདུང་ལས་སྤྱད་ཀྱི་ཆུ་འཁུར་དགོས་
ཤིང་། དུར་ཐོག་ནས་དེ་གཉིས་ལ་ཤི་བོའི་སྐལ་ཡིན་ཞེས་གོ་དམར་གཉིས་
རེར་སྟེར་སྲོལ་ཡོད་ལ། ཕྱིར་ལོག་སྐབས་ཟོ་སྟོང་ལ་མི་ཡོང་བར་ཟོའི་ནང་
དུ་ཆུ་འཁུར་ནས་ཁྱིམ་དུ་ལོག་དགོས་ཤིང༌། ཁྱིམ་ནས་ཡང་ཤི་བོའི་སྐལ་
ཡིན་ཞེས་ཕྱེ་མར་རེ་སྟེར་སྲོལ་ཡོད། སྐར་མའི་ནངས་མོ་དེར་བེམ་པོ་ལེན་
དུས་ངེས་པར་དྲ་མའི་ནང་ནས་བླངས་ཏེ་བེམ་པོ་འཇོག་སའི་དྲ་མིག་ནང་
འཇོག་པ་དང་། སྟེང་དུ་རིམ་པ་བཞིན་ཕྲུག་སོགས་གོན་པ་རྩ་ཆེན་གང་མང་
གི་སྟེང་རིམ་པ་བཞིན་གོས་དམར་པོ་ཞིག་དང་དང་ཁ་བཏགས་དཀར་པོ་
སོགས་དཔྱངས་དགོས། དེ་ནས་བེམ་པོ་ཁྱིམ་དེའི་ཀླས་དཀྱིལ་དུ་བཞག་ནས་
- 314 -



ས་བཅད་གསུམ་པ་ ཆོ་ག་ཞིབ་འཇུག
ཚོ་བའི་ནང་གི་རྒན་པོ་ཁ་ལྕེ་བདེ་མོ་ཞིག་གིས་ཚེ་འདི་ཕྱིའི་གསལ་འདེབས་
བྱེད་དགོས། གསལ་འདེབས་ཀྱི་ནང་དོན་ནི། ཁྱེད་གསོན་ཐོག་ལ་ཡོད་དུས་
དགེ་བའི་ལས་མང་དུ་བསགས་ཚུལ་གྱི་རིམ་པ། ད་ལྟའང་ང་ཚོས་ཁྱེད་ཀྱི་
ཕྱོགས་སུ་ཆོས་མང་དུ་བསྒྲུབས་ཚུལ་གྱི་རིམ་པ། ཤ་ཉེ་དང་ཚོ་བ་གྲོགས་པོ་
རྣམས་ཀྱིས་ཁྱེད་ཀྱི་ཕྱོགས་ལ་དྲིན་གཟོ་ཇི་ལྟར་བྱེད་ཚུལ་གྱི་རིམ་པ་རྣམས་
ཞིབ་ཏུ་ཞུས་རྗེས། ཁྱེད་ཁྱིམ་འདི་ལ་ཆགས་ཞེན་མི་དགོས་པར་བླ་མ་དམ་པ་
རྣམས་ལ་གསོལ་བ་བཏབ་སྟེ་ནུབ་ཕྱོགས་བདེ་བ་ཅན་དུ་འགྲོ་དགོས་ཚུལ་
སོགས་བཤད་རྗེས་སྐར་མ་བསྐུལ་དགོས་པ་དང་སྐུར་ཐོག་ཏུ་སྐྱེས་པ་མ་
གཏོགས་བུད་མེད་མི་འགྲོ། སྐར་མ་བསྐྱལ་བའི་ནངས་མོ་དེར་སྐར་མ་དང་
མཉམ་དུ་“གཟུགས་འགྲོ་”ཞེས་པ་ཞིག་ཀྱང་བསྐྱལ་དགོས། དེ་ནི་གཙོ་བོ་ཤི་
སྐར་ངན་པ་བཟློག་ཐབས་ཤིག་ཡིན་ལ། ཐོག་མར་རྩིས་པས་རྩིས་འབྲས་ལ་
བརྟག་ནས་ལོ་བསྐོར་བཅུ་གཉིས་ལས་གང་བབས་ན་དེའི་གཟུགས་རྩམ་
པས་བཟོས་ནས་སྐར་མ་དང་མཉམ་དུ་བསྐྱལ་དགོས། ནང་དོན་ནི་དཔེར་
ན་ལོ་བསྐོར་བཅུ་གཉིས་ལས་སྟག་བབས་ཡོད་ན་ཚོ་བ་དང་སྡེ་བའི་ནང་གི་
སྟག་ལོ་པ་ལ་མི་ལེགས་པར་བཤད་པས་དེའི་ཚབ་ཏུ་སྟག་གི་གཟུགས་འགྲོ་
ཞིག་བཟོས་ནས་སྐར་མ་དང་མཉམ་དུ་བསྐྱལ་ན་གནོད་པ་དེ་བཟློག་ཐུབ་
པར་བཤད། སྐར་མ་འཁུར་དུས་རང་གི་ནང་མིས་མི་འཁུར་ལ། ཚོ་བ་དང་
སྡེ་བའི་ནང་གི་མིས་འཁུར་དགོས། བེམ་པོ་གདུང་ཁང་དུ་འཇོག་དུས་ནང་
མི་ཁོ་ནས་འཇོག་དགོས་ཤིང་། བེམ་པོའི་སྟེང་བཀབ་ཡོད་པའི་ཕྲུག་སོགས་
གོན་པ་རྩ་ཆེན་དག་གིས་ཡོལ་བ་བྱས་ཏེ་བེམ་པོ་གཞན་གྱིས་མི་མཐོང་
བར་བྱེད། བེམ་པོ་གདུང་ཁང་དུ་འཇོག་སྐབས་ཁ་བསྐོར་ཕྱོགས་ལ་ཤིན་ཏུ་
མཉམ་འཇོག་པ་ཡིན་པས། སྡེ་འདིར་མཚོན་ན་སྔོན་ནས་ས་བལྟ་མཁན་
- 315 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
གྱིས་བལྟས་སྟེ་གཏན་ཁེལ་ཡོད་པ་དེར་བསྐོར་དགོས། སྐར་མ་ཕུད་ཚར་
རྗེས་སྐར་མའི་སྟེང་དཔྱངས་ཡོད་པའི་ཕྲུག་སོགས་ཕྱིར་ཁྱིམ་དུ་ཁྱེར་ཡོང་བ་
ཡིན། སྐར་མ་བསྐྱལ་མཁན་རྣམས་ཕྱིར་ལོག་དུས་ཁྱིམ་དེའི་སྒོ་ཁ་ནས་མི་རེ་
རེའི་ལག་པ་ཆུ་ནག་(སྤྱིར་བཏང་གི་ཆུ་རྐྱང་)གིས་བཀྲུས་རྗེས་ཆུ་དཀར་(ཆུ་
རྐྱང་ནང་འོ་མ་བསྲེས་པ་)གྱིས་བཤལ་དེ་མཐར་མེ་ཕུང་སྟེང་འགོམ་དེ་ཁྱིམ་
དུ་ལོག་པ་ཡིན། དེ་དག་གི་དོན་ནི་མི་གཙང་བའི་དྲི་མ་རྣམས་བསང་བའི་
ཆེད་ཡིན་ནོ། །
ཉིན་དེའི་རོ་བསྲེག་རྒན་པོ་བཞི་ཞེས་གདུང་ཁང་དུ་མེ་འཇོག་མཁན་
ལ་ཚོ་བའི་ནང་གི་རྒན་པོ་ཆེ་གྲས་བཞི་འདེམ་དགོས་ཤིང་། དངོས་སུ་མེ་
འཇོག་མཁན་ནི་དེའི་ནང་གིའང་ཆེས་རྒན་པ་དེ་ཡིན། ཉིན་དེའི་རོ་བསྲེག་
རྒན་པོ་བཞི་དུར་སར་འགྲོ་སྐབས་ཤི་ངོའི་ཤ་ཉེ་ནང་གི་བྱིས་པ་ལོ་བཅོ་ལྔ་
ཡས་མས་ལོན་པ་ཞིག་གིས་ཇ་ཁྱེར་ཏེ་རྒན་པོ་བཞི་བོར་ཇ་ལྟུད་དགོས་པ་
དང་། རྒན་པོ་བཞི་བོ་སྐལ་གང་ཡོད་བྱིས་པ་དེར་ཡང་ཡོད། རྒན་པོ་བཞི་བོ་
ཕྱིར་ཁྱིམ་དུལོག་པ་ན་ཤི་བོའི་ཁྱིམ་ནས་ཚོད་མ་དང་ཧུབ་རིང་སོགས་ཀྱིས་
གསོལ་མགྲོན་ཅུང་གཟབ་རྒྱས་ཤིག་བྱེད་སྲོལ་ཡོད་ལ་འགྲོ་ཁར་གོ་རེ་དང་
མར་སྐུལ་ཡང་སྟེར་དགོས་པ་ཡིན། བེམ་པོ་སྦྱིན་བསྲེག་བྱས་རྗེས་འགྲུབ་
སྐར་བར་ཐབ་མ་བཤིག་པར་འཇོག་པ་དང༌། འགྲུབ་སྐར་ཉིན་ཐབ་བཤིག་
སྟེ་རུས་པ་ཕྲན་བུ་ཙམ་ཡང་མ་བསྐྱུར་བར་འཐུ་དགོས་ཤིང༌། རུས་པ་འཐུ་
སྐབས་གསེར་ཐུར་དང་དངུལ་ཐུར་གཉིས་ཀྱིས་འཐུ་དགོས། དེ་མ་འཛོམས་
ན་ཚབ་ཏུ་གསོམ་ཤིང་གི་ཐུར་མ་གཉིས་ལས་བ་གསེར་ཤོག་དང་དངུལ་
ཤོག་གིས་གཅུད་དེ་དེས་རུས་པ་འཐུ་དགོས་ལ། ཐོད་རུས་མ་གཏོགས་རུས་
པ་གཞན་ཚང་མ་གཏེར་ཁུག་ཆུང་ཆུང་ཞིག་གི་ནང་གཏེར་རྫས་དང་བཅས་
-31
-



ས་བཅད་གསུམ་པ། ཆོ་ག་ཞིབ་འཇུག
བཞག་ནས་སྦྱིན་བསྲེག་བྱེད་ས་དེ་ནས་ས་འོག་ཏུ་སྦས་ཏེ་དུར་འདེབས་
དགོས།
དུར་འདེབས་ཚུལ་ནི། དུར་སའི་དབྱིབས་ནི་རྟའི་རྨིག་པ་དང་འདྲ་
ལ། དེ་ནི་དམག་མི་དཔའ་བོ་རྣམས་གཡུལ་ས་ནས་བཀྲོངས་པར་རྗེས་དྲན་
གྱི་རྟགས་ཡིན་ཟེར། དེའི་སྟེང་ལ་དཔའ་བོའི་མདའ་མདུང་སོགས་འཛུགས་
སྲོལ་ཡོད་པ་དེང་སྐབས་འགྱུར་ནས་མི་འཁྲུགས་པའི་དར་ལྕོག་ཆུང་ཆུང་
ཞིག་རྩེང་པ་ཡིན། དགུང་ཞག་ཚང་རྗེས་དར་ལྕོག་དེ་ལེན་དགོས་པར་བཤད།
ཐོད་རུས་དེ་ཡང་གཏེར་ཁུག་ཆུང་ཆུང་ཞིག་གི་ནང་བཞག་ནས་ཕྱིར་ཡུལ་དུ་
ཁྱེར་ཡོང་ནས་ཁྱིམ་དེའི་ཨ་མཆོད་ཀྱིས་རུས་ཆོག་བསྐུར་དགོས ་
སྡེ་འདིར་མཚོན་ན་སྔས་མགོ་བླ་མ་གཉིས་ནས་གསུམ་བར་ཞུ་བ་
ཡིན། སྔས་མགོ་བླ་མ་ཉིན་གཅིག་གི་ཡུན་ལ་ཁྱིམ་དེར་བཞུགས་ནས་འཕོ་
བ་སོགས་གསུངས་དགོས་ཤིང༌། བདུན་པ་ལ་མ་མཐའ་ཡང་དགེ་སློང་བཞི་
སྡེ་ཞིག་ཞུ་དགོས་ཤིང་ཁོ་ཚོས་ཉིན་བདུན་ཙམ་གྱི་ཡུན་ལ་གཙོ་བོ་ཀུན་
རིག་དང་རྣམ་སྣང་མངོན་བྱང་གི་བདག་འཇུག་ལེན་པ་ཡིན། ཁྱིམ་དེའི་ཨ་
མཆོད་ཀྱིས་འགྲུབ་སྐར་བར་ཁྱིམ་དེ་ནས་ཐར་མདོ་འདོན་ལ་འགྲུབ་སྐར་གྱི་
རྗེས་རང་ཤག་ནས་བཏོན་ཆོག་པ་ཡིན། སྐར་མ་བསྐུལ་བའི་ཉིན་དེར་ཉོག་
གཡོ་སྲོལ་ཡོད་ལ། ཉིན་དེའི་ཉོག་ཟ་བྱེད་ཀྱི་ཁེམ་པུ་དེ་ངེས་པར་གསོམ་
པས་ལས་དགོས། འདུན་རྟགས་ལ་སྐྱེས་ཕོ་མོ་སུ་ཡིན་ཡང་རལ་བ་ཡོད་ན་
རལ་བའི་སྣེ་མོར་སྐུད་པ་དཀར་པོ་ཞིག་བཏགས་ཏེ་རལ་བ་མགོར་མི་དཀྲི་
བར་སྐེ་ཚིགས་ནང་འཕེན་པ་དང་། དགུང་ཞག་ཚང་རག་བར་མགོ་མི་
བསླེ། སྐ་རགས་ཀྱི་མདུད་པ་མདུན་དུ་ལེན་པ། བུད་མེད་རྣམས་ཀྱིས་རྒྱུན་
ཆ་མི་འདོགས་པ། ཁྱད་པར་དུ་ཡུག་ས་མས་དངུལ་དུང་གི་མ་གདན་ཙམ་
-- 317 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
མ་གཏོགས་མི་འདོགས་པ་སོགས་ལོ་གཅིག་ཙམ་གྱི་ཡུན་ལ་འདུན་བྱེད་པ་
ཡིན། སྐྱེ་སྒོ་བཞེངས་བར་ཐོག་མར་བླ་མའི་ལུང་བསྟན་དང་རྩིས་པའི་རྩིས་
ཀྱི་བཀོད་སྒྲིག་ལྟར་སྨེ་བ་དགུའི་ལྷ་(སྟོན་པ། སྨན་བླ། མི་འཁྲུགས་པ། འོད་
དཔག་མེད། སྤྱན་རས་གཟིགས། རྡོ་རྗེ་སེམས་དཔའ། སྒྲོལ་མ། འཇམ་དབྱངས།
ཕྱག་རྡོར་)གང་བབས་པ་དེ་བཞེངས་དགོས་སོ།
གཉིས། སྒོ་མར་སྡེ་བའི་གཤིན་ལས
རེབ་གོང་ཡུལ་གྱི་གཏམ་དཔེར“སྦྲ་རོག་རོག་ཅན་ལ་ཁྲི་སྡེ་དང་། ཁང་
སྐྱ་ལེབ་ཅན་ལ་ཁྲི་སྡེ་” ཞེས་པའི་ཁ་གཏམ་དཔེ་ལྟར་གནའ་སྔ་མོའི་དུས་
ནས་བཟུང་རེབ་གོང་གི་ཡུལ་གྲུ་འདིར་སྦྲ་རོག་རོག་ཅན་གྱི་འབྲོག་སྡེ་ཁྲི་
དང༌། ཁང་སྐྱ་ལེབ་ཅན་གྱི་རོང་སྡེ་ཁྲི་ཡོད་པར་གྲགས་པ་དང་། ཁོང་སྐུ་
ལེབ་ཅན་གྱི་རོང་སྡེ་ཁྲི་ཡོད་པའི་ནང་གི་སྡེ་ཆེས་ཆེ་བ་ནི་སྒོ་མར་གྱི་སྡེ་འདི་
ཡིན་ཏེ། རེབ་གོང་ཡུལ་གྱི་གཏམ་དཔེར་“སྒོ་མར་དུད་ཁ་སྟོང་སྡེ་ཞེས་སུ་
གྲགས་ཡོད་དོ༔ །སྡེ་འདིའི་གཤིན་ལས་བྱེད་སྟངས་ནི་རེབ་གོང་སྤྱིའི་གཤིན་
ལས་བྱེད་སྟངས་དང་ཕལ་ཆེར་གཅིག་མཚུངས་ཡིན་མོད། ཡིན་ནའང་བྱེ་
བྲག་གི་ཐུན་མོང་མ་ཡིན་པའི་ཁྱད་ཆོས་འགའ་ཡང་སྲིད་པས་འདིར་དཔེ་
མཚོན་རང་བཞིན་གྱི་ཚུལ་དུ་ཞུ་ན། འཆི་ལ་ཉེ་སྐབས་སྐྱེ་བདུན་རིལ་བུ་
དང་མ་ཎི་རིལ་བུ། རྟེན་རྩ་ཆེན་སོགས་གང་འཛོམས་ཁར་རེག་ཏུ་འཇུག་
དགོས། སྡེ་འདིར་མཚོན་ན་འཆི་ཁར་ཁ་ཆེམས་འཇོག་སྲོལ་དེ་ཅུང་དར་
རྒྱས་ཆེ། ཁོ་ཚོས་བཤད་པ་ལྟར་ན་རབ་ཞིག་འཆི་ན་རྗེས་ཀྱི་བཀོད་པ་རྒྱག་
-318 -



ས་བཅད་གསུམ་པ། ཆོ་ག་ཞིབ་འཇུག
སྟེ། སྔོན་ཆད་ཁྱོད་དྲིན་ཆེ་ཚུལ། ཕན་ཚུན་བར་འཁང་ར་བསྐང་ར་མེད་ཚུལ་
སོགས་བཤད་པ་དང་། ཐ་མ་ཞིག་ཡིན་ན་འཁང་ར་བསྐང་ར་བརྩི་བ་དང་
སྡིག་དམོད་བྱས་ནས་འཆི་བར་བཤད། འཆི་སྟངས་སེང་གེ་འགྱིངས་སྟབས་
ཡིན་དགོས། རབ་ཡིན་ན་རང་ཉིད་སེང་གེ་འགྱིངས་སྟབས་སུ་འདུག་པ་
དང༌། དེ་མ་ཅུང་ན་རང་གི་བུ་དང་ཉེ་མི་ཤ་ཚ་བ་ཞིག་གིས་ཐོག་མར་མགོ་
ལ་རེག་ཏེ་སེང་གེ་འགྱིངས་སྟབས་སུ་བཅའ་བ་དང༌། བེམ་པོའི་མགོ་ངེས་
པར་ནུབ་ཏུ་གཏོད་དུ་འཇུག་དགོས་པར་བཤད། སང་ཉིན་སྐར་མ་ཡིན་
ན་དོ་ནུབ་བེམ་པོ་དོ་དམ་བྱ་དགོས་ཤིང་། དེ་ལ་ཐོག་མར་བཟང་དྲུག་
གི་ཆུས་ལུས་ཡོངས་བཀྲུས་རྗེས་བཤང་ལམ་བལ་གཏེར་དཀར་པོས་བཅད།
རྐང་བ་གཉིས་ཡར་བསྐུམས་ལག་ཟུང་ཐལ་མོ་སྦྱོར་དུ་བཅུག་རྗེས། བལ་
ཐོག་དཀར་པོ་ཞིག་གིས་གཉའ་གོང་ནས་སྒྱིད་ཁུག་བར་བལ་དཀར་པོར་
བརྒྱུས་པའི་ཐག་པའམ་རས་དཀར་པོའི་ཐག་པས་རིལ་རིལ་དུ་བཀྱིགས་ནས་
རས་ཁུག་དཀར་པོ་ཞིག་གི་ནང་བཅུག་སྟེ་ཁ་བལ་ཐག་དཀར་པོ་ཞིག་གིས་
མདུད་དགོས། ད་དུང་ཉིན་དེར་དཔོན་ཞིག་ཞུ་བ་དང་། དེས་དཀར་གཏོར་
བསྔོས་ནས་དུར་ས་སློང་བ་དང་། ལྷ་ཆུ་སྔོན་མོའི་སྒོ་ནས་མནོལ་བསང་
སྒྲུབ་པ། རྣམ་འཇོམས་བཏོན་ནས་ཆུ་དཀར་ཆུ་ནག་བསྔགས་དགོས་པ་
ཡིན། བེམ་པོ་དོ་དམ་བྱེད་པའི་ཉིན་དེར་སྦྱིན་བསྲེག་གི་ཐབ་དང་རྒྱུ་ཟོམ་
ཤིང་གིས་བཟོས་པའི་བེམ་པོ་འཇོག་སའི་སྒམ་ཆུང་ཁ་ལེབ་མེད་པ་ཞིག་ཀྱང་
བཟོ་དགོས། ཐབ་ལས་སུ་ཚོ་བའི་ནང་གི་མི་བདུན་འགྲོ་དགོས་ཤིང་ཐབ་ཀྱི་
དབྱིབས་ནི་བུམ་གཟུགས་ཡིན་ལ་རྒྱབ་ཏུ་བེམ་པོ་འཇོག་ས་ཞིག་མ་བཅད་
པར་འཇོག་པ་དང་སྟེང་དུ་དཀར་རྩི་རྒྱག་པ་ཡིན། སྐར་མའི་ནངས་མོ་དེར་
བེམ་པོ་སྒམ་ཆུང་ནང་བཞག་སྟེ། དེའི་སྟེང་རིམ་པ་བཞིན་ཕྲུག་གཅིག་དང་
- 319 -



is
ar
ir
བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
རས་དཀར་པོ་ཡུག་གཅིག་ཁ་བཏགས་དཀར་པོ་གཅིག་བཅས་དཔྱངས་སྲོལ་
ཡོད། སྒམ་ཆུང་གི་སྐེད་དུ་སྐ་རགས་ཤིག་བཅིངས་ཏེ་མདུད་པ་སྡུན་ལ་ལེན་
དགོས་པ་ཡིན། བེམ་པོ་བསྐུལ་དུས་ཚོ་བ་གཙོས་སྡེ་བའི་ནང་གི་ལོ་བཅོ་ལྔ་
ཡན་དང་ལོ་དྲུག་ཅུ་ཡས་མས་ཀྱི་སྐྱེས་པ་ཚོས་བསྐྱལ་དགོས་ཤིང་། བུད་མེད་
རྣམས་ཀྱིས་མ་ཎི་དབྱངས་འབོད་དང་བཅས་མཁར་སྒོའི་བར་བསྐུལ་དགོས་
ཤིང་། བེམ་པོའི་ཤུལ་དུ་མཆོད་རྟེན་གྱི་ཚ་ཚ་ཞིག་འཇོག་པ་དང་ཁྱིམ་གྱི་གྲུ་
བཞིར་ཡང་ཚ་ཚ་རེ་འཇོག་སྲོལ་ཡོད། བེམ་པོ་སྦྱིན་བསྲེག་གི་ཐབ་ཏུ་འཇོག་
མཁན་ནི་ངེས་པར་ཉེ་མི་ཞིག་ཡིན་དགོས་ལ། ཐབ་ཏུ་བཞག་རྗེས་ཚོ་བའི་
ནང་གི་མི་འགས་ཐབ་ཀྱི་ཁ་བཅད་དེ་སྦྱིན་བསྲེག་བྱེད་མགོ་རྩོམ། དེ་ནས་
དགེ་སློང་བཞི་སྡེ་ཞིག་གིས་སྔགས་བླ་མེད་ཀྱི་ཆོ་ག་ལྟར་སྦྱིན་བསྲེག་ལྡུག་
པ་དང༌། སྦྱིན་བསྲེག་ཚར་རྗེས་འགྲུབ་སྐར་བར་ཐབ་མ་བཤིག་པར་འཇོག་
པ་ཡིན། སྐར་མ་ཕུད་ཚར་རྗེས་ཚོ་བའི་ནང་གི་མི་རེ་གཉིས་མ་གཏོགས་
སྐར་ཐོག་ལ་སོང་བའི་མི་ཐམས་ཅད་ཕྱིར་ལོག་དགོས་པ་ཡིན་ལ། ཕྱིར་ལོག་
སྐབས་ཁྱིམ་གྱི་སྒོ་ཁར་རྡེའུ་དཀར་ནག་གཉིས་ངར་དུ་བཅུག་ཡོད་པ་དེའི་
སྟེང་ཆུ་བརྒྱབ་ནས་བྱུང་བའི་རླངས་པས་བསང་རྗེས་ཆུ་ནག་གིས་བཀྲུས་
ཆུ་དཀར་གྱིས་བཤལ་དགོས། ད་དུང་ལྕང་མ་དང་ཐང་ཕྲོམ་ཁྱི་དུག་གསུམ་
གཅུས་ནས་རྡེའུ་དཀར་ནག་གི་རླངས་པར་རེག་ཙམ་བྱས་པ་དེས་ཐབ་ལས་
མཁན་གྱི་མི་བདུན་པོ་གཡོན་དུ་འཁོར་དུ་བཅུག་ནས་རེག་ཙམ་བྱས་ཏེ་
བསང་དགོས་པ་ཡིན་ནོ། །
འགྲུབ་སྐར་ཉིན་ཐབ་བཤིག་སྟེ་ཟོམ་ཤིང་དང་ཤུག་ཤིང་གང་རུང་གི་
རྒྱུས་བཟོས་པའི་ཁེམ་བུས་རུས་པ་ཕྲན་ཙམ་ཡང་མ་བཞག་པར་འཐུ་དགོས།
དེ་ནས་གདུང་ཐལ་ཕྲན་ཙམ་ཡང་མ་བཞག་པར་ཐམས་ཅད་སྣོད་དུ་གཅུས་
- 320 -



ས་བཅད་གསུམ་པ། ཆོ་ག་ཞིབ་འཇུག
ནས་ཆུར་གཤེགས་པ་དང་། ཕྱིར་ལོག་དུས་སྣོད་སྟོང་དུ་མི་ལོག་པར་ནང་
དུ་ཚ་ཚ་ལས་བྱེད་ཀྱི་ས་དམར་འཁུར་དགོས། རུས་པ་རྣམས་རྒུ་མ་ཁ་གང་
(རས་མདོག་དཀར་པོ་ཆེ་ཆུང་ལ་ཕལ་ཆེར་ཁྲུ་གང་ཡོད་པ། བྱིས་པ་སྐྱེ་དུས་
ཡང་རྐུ་མི་ཁ་གང་གི་ལ་བཟོ་དགོས་པར་བཤད་)གི་གཏེར་ཁུག་ཞིག་བཟོས་
ཏེ་དེའི་ནང་བཞག་ནས་ཕྱིར་ཁྱིམ་དུ་ཁྱེར་ཡོང་བ་ཡིན། དེ་ནས་ཨ་མཆོད་
ཀྱིས་རུས་ཆོག་བསྐུར་རྗེས་མི་རིགས་མི་གཅིག་པ་ཞིག་གིས་རུས་པ་རྣམས་
བྱེ་མར་བརྡུང་རྗེས། རུས་ཐལ་ས་དམར་ནང་བསྲེས་ཏེ་རྒྱལ་བ་མི་འཁྲུགས་
པ་སོགས་ཀྱི་སྐུའི་ཚ་ཚ་མང་དུ་དཔར་བ་སོགས་དགུང་ཞག་ནང་ངེས་པར་
འགྲུབ་དགོས་ཤིང༌། དགུང་ཞག་ཚང་རྗེས་ཚ་ཚ་རྣམས་ཀྱང་ཆུར་གཤེགས་
པ་ཡིན། ད་དུང་འགྲུབ་སྐར་ཉིན་དེར་ཚོ་བའི་ནང་གི་མནའ་མ་ཆུང་བ་ཞིག་
བདམས་ནས་དེས་རུས་པའི་གཏེར་ཁུག་འཇོག་སའི་ཁང་བར་གད་དར་
བྱེད་དགོས་ལ། ཉིན་དེར་དུར་སའི་ལས་ཀ་བྱེད་དུ་ཚོ་བའི་ནང་གི་མི་བདུན་
འགྲོ་དགོས། དེར་མི་གྲངས་ཆ་མི་འགྲོ་བར་ཡ་འགྲོ་དགོས་པའི་རྒྱུ་མཚན་ནི་
ཕྱིར་ལོག་དུས་ཤི་བོའི་རྣམ་ཤེས་ཁོ་ཚོ་དང་མཉམ་དུ་ཡོང་བའི་རྟེན་འབྲེལ་
བསྒྲིགས་པ་ཡིན་ཟེར། རུས་པ་ཕྱིར་ཁྱེར་ཡོང་སྐབས་ཁྱིམ་དེས་དུར་སའི་ལས་
ཀ་བྱེད་མཁན་གྱི་མི་བདུན་ལ་གསོལ་སྟོན་གཟབ་རྒྱས་ཤིག་བཤམས་དགོས་
པ་དང་། ཇ་དཀར་གྱི་ཐོག་མ་གད་དར་བྱེད་མཁན་ཚོ་བའི་ནང་གི་མནའ་མ་
ཆུང་བ་དེར་སྟེར་དགོས། རྒྱུ་མཚན་ནི་ཤི་བོའི་རྣམ་ཤེས་ཁོ་མོར་འཁོར་རྒྱུའི་
རྟེན་འབྲེལ་བསྒྲིགས་པ་ཡིན་པར་བཤད་དོ། །
- 321 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གསུམ། ཡར་ནང་འགར་རྩེ་སྡེ་བའི་གཤིན་ལས།
སྡེ་འདིར་མཚོན་ན་གྲི་ཤི་ཅན་དང་མཛེས་ནད་ཅན་མ་ཡིན་པའི་བེམ་
པོ་གང་ཡིན་ཡང་བྱར་འཕེན་དགོས་པས། སྡེ་འདིའི་གཤིན་ལས་ནི་བྱར་
འཕེན་པའི་རིགས་སུ་གཏོགས་པ་ཡིན། དཔེར་ན། གཡུལ་ས་ནས་ཤི་བའམ་
ཡང་ན་རྐྱེན་གང་རུང་ཞིག་གི་དབང་གིས་ཕྱི་ནས་ཤི་ན། ཤི་བོའི་བེམ་པོ་
ཁྱིམ་དུ་མི་ལེན་པར་ཉིན་དེར་སྦྱིན་བསྲེག་བྱ་དགོས་ཤིང་། མཛེས་ནད་ཅན་
ཡིན་ན་ངེས་པར་གཏེར་དུ་སྦ་དགོས་པར་བཤད་དོ། །འཆི་ཁར་རྟེན་གསུམ་
ཁ་རེག་པ་ཞེས་རྟེན་བྱིན་ཅན་མང་པོ་རིལ་བུར་བཅོས་པ་འོ་མ་ལ་སྦྱངས་
ནས་ཁར་རེག་ཏུ་འཇུག་པ་ནི་ངན་སོང་གི་སྐྱེ་སྒོ་གཅོད་པའི་ཆེད་ཡིན་ཟེར།
ལུས་ཀྱི་དྲོད་མ་ཡལ་བར་མི་རེག་པ་དང་། ལུས་ཀྱི་དྲོད་ཡལ་བ་དང་མཉམ་
དུ་ཐོག་མར་སྤྱི་གཙུག་གི་སྐྱ་ཞིག་འཐེན་ཙམ་བྱེད། དེའི་རྒྱུ་མཚན་ནི་ཐོག་
མར་གང་ལ་རེག་པ་དེ་ནས་རྣམ་ཤེས་འཕོ་བ་དང་ལུས་སྟོད་ནས་འཕོས་ན་
བདེ་འགྲོ་དང་ལུས་སྨད་ནས་འཕོས་ན་ངན་སོང་དུ་སྐྱེ་བའི་བཤད་རྒྱུན་ཡོད་
པས་ཡིན་ནོ། །བེམ་པོ་འཇོག་ས་ནི་“རྫིང་ནང་”21ཡིན་ལ་བདུན་པ་ཚོས་ཆོས་
འདོན་སའང་རྫིང་ནང་ཡིན།
དེང་སང་ཆ་རྐྱེན་ཇེ་ལེགས་སུ་སོང་བ་དང་མཉམ་དུ་བདུན་པ་ཚོས་
ཆོས་འདོན་ས་དེའང་ཁྱིམ་གྱི་བསྲོ་ཁང་དང་ཡང་ན་ཁང་ཐོག་ཏུ་རས་དཀར་
ཕུབ་ཏེ་ནང་དུ་འདུག་ཏུ་འཇུག་པ་སོགས་ཡོད། འོ་ན་རྫིང་ནང་དེ་ཇི་ལྟ་བུ་
ཡོད་ཅེ་ན། སྔོན་དུས་རེབ་གོང་གི་རོང་བ་ས་ཁུལ་གྱི་ཁྱིམ་གཞི་གང་ཡིན་
- 322 -



ས་བཅད་གསུམ་པ། ཆོ་ག་ཞིབ་འཇུག
ཡང་མི་འདུག་ས་དང་ནོར་འདུག་ས་གཉིས་འདྲེས་ཏེ་ཡོད། དཔེར་ན། ཁྱིམ་
དེར་ཁང་བ་གྱན་ལྔ་ཡོད་པའི་དབང་དུ་བཏང་ན་རྒྱུན་གཉིས་མི་འདུག་ས་
དང་རྒྱན་གཉིས་ནོར་འདུག་ས་དང་བར་གྱི་གྱན་གཅིག་ནི་གཉིས་ཀའི་འགྲོ་
ལམ་ཡིན། རྒྱུ་མཚན་ནི་ར་ལུག་མ་ཡིན་པའི་ཚེ་ཟོག་རྣམས་ཙག་གིས་གཙེས་
སླ་བས་དེ་ལས་སྐྱོབ་ཆེད་ཡིན་ཟེར། མི་སུ་ཡིན་ཡང་དེ་རྒྱུན་ལྡན་གྱི་ལམ་
ནས་ཤི་བ་ཡིན་ན་དེའི་བེམ་པོ་དེ་བཤད་མ་ཐག་པའི་མིའི་སྡོད་ཁང་དང་
འདྲེས་ནས་ཡོད་པའི་རྫིང་ནང་དུ་བདུན་པའི་གྲལ་རྔ་ནས་འཇོག་དགོས་པ་
ཡིན། བེམ་པོ་འཇོག་ཚུལ་ནི་སྐྱེས་པ་ཡིན་ན་མགོ་བདུན་པར་གཏད་ལུས་
ཙོག་པོར་བཅོས། ལག་པ་གཉིས་བསྣོལ་ཏེ་བྲང་ཁ་གཡས་གཡོན་དུ་གློན་དུ་
བཅུག་རྗེས་གློ་གཡས་པ་ས་ལ་བཞག་ཏེ་འཇོག་པ་དང་། བུད་མེད་ཡིན་ན་
གློ་གཡོན་པ་ས་ལ་འཇོག་དགོས་པ་མ་གཏོགས་གཞན་རྣམས་འདྲའོ། །བེམ་
པོ་དོ་དམ་བྱེད་དུས་ནི་སང་ཉིན་སྐར་མ་ཡིན་ན་དོ་ནུབ་དོ་དམ་བྱ་དགོས།
དོ་དམ་བྱེད་སྟངས་ནི་བེམ་པོ་འཇོག་སྟངས་ཇི་ལྟ་བ་བཞིན་ཙོག་པོར་
བཅོས་ནས་གཉའ་གོང་དང་སྐྱིད་ཁུག་གཉིས་བལ་དཀར་པོར་བརྒྱུས་པའི་
ཐག་པས་བཀྱིགས་དགོས་པར་མ་ཟད་མགྲིན་པའང་བཀྱིགས་དགོས། ད་
དུང་ཞབས་གཏེར་ཞེས་བལ་དཀར་པོས་བཤང་ལམ་གཅོད་དགོས་པ་ཡིན།
དེའི་རྒྱུ་མཚན་ནི་བཤང་གཅི་དང་ཁ་ཆུ་སོགས་མི་འབྱུང་ཆེད་ཡིན་པ་དང་།
གལ་ཏེ་བེམ་པོར་དྲི་ངན་བྲོ་ན་བེམ་པོ་དོ་དམ་བྱས་པ་མི་བཟང་བར་བཤད།
དེ་ལྟར་དོ་དམ་ཆ་ཚང་བྱས་རྗེས་རས་ཁུག་དཀར་པོ་ཞིག་གི་ནང་བཞག་སྟེ་
ཁོར་མདུད་པ་རྒྱག་དགོས། སྐར་མ་ཕུད་དུ་ས་ནི་ངེས་པར་རྩིས་འབྲས་ལ་
བརྟག་ནས་གཏན་ལ་འབེབས་དགོས་ལ། སྐར་མ་ཕུད་པའི་དུས་ཚོད་མི་འདྲ་
བར་མ་ཟད་ཕྱོགས་ཀྱང་མི་འདྲ། དཔེར་ན། ལ་ལ་སྔ་དྲོ། ལ་ལ་ཉིནགུང་།
- 323 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ལ་ལ་ནམ་གུང་ཕུད་དགོས། དེ་བཞིན་ཕྱོགས་ཀྱང་མི་འདྲ་སྟེ་ལ་ལ་ཤར་དང་།
ལ་ལ་ལྷོ་སོགས་ཅི་རིགས་ཡོད། བེམ་པོ་ཐོག་མར་འཁུར་མཁན་ནི་རང་གི་
བུ་ཡོད་ན་བུ་དང་དེ་མེད་ན་ཚ་བོ་སོགས་ཉེ་མི་གང་རུང་ཡིན་དགོས་ཤིང་
ཁྱིམ་ནས་ཕྱིར་བུད་རྗེས་སྐར་ཐོག་ལ་འགྲོ་མཁན་ཚང་མས་འཕྲོག་རེས་ཀྱིས་
འཁུར་བ་ཡིན། དེའི་རྒྱུ་མཚན་ནི་སྐར་མ་འཁུར་ནི་རང་ཉིད་བསོད་ནམས་
ཆེ་རུ་འགྲོ་བ་དང་ཚེའི་བར་ཆད་སེལ་བ་དང་ལམ་བར་དུ་བེམ་པོ་སར་མི་
འཇོག་ང་་སོགས་ཀྱི་དགེ་ཕན་ཡོད་པར་བཤད། ལམ་བར་དུ་བེམ་པོ་སར་
བཞག་ན་རྣམ་ཤེས་ཕྱི་མར་མི་འགྲོ་བར་ཡུལ་ལ་ཆགས་པའི་གནོད་པ་ཡོད་
པར་འདོད། སྐར་མ་འཁུར་སྐབས་སྲིད་པའི་དར་བོ་ཆེ་(ས་དགྲ་དགུ་ཐུབ་ཀྱི་
ཕྱག་རྒྱ་གཉན་པོ་)བེམ་པོའི་སྔོན་དུ་ཁྱེར་ནས་བེམ་པོ་འཁུར་སའི་ལམ་གྱི་ས་
དགྲ་འདུལ་དགོས་པ་དང་། དུར་སར་ཐོན་པ་ན་དུར་སའི་གཉའ་ནས་རྩེངས་
ཏེ་འཇོག་པ་དང༌། སྐར་མ་འཁུར་རྗེས་ཁྱིམ་གྱི་གཡང་ཕྱིར་མི་ཤོར་བའི་ཆེད་
གཡང་འབོད་བྱེད་པ་ཡིན། སྐར་མ་ཕུད་རྗེས་སྐར་ཤུལ་དུ་བལ་གཏེར་ཞིག་
དང་ཐོང་ལྕགས་ཞིག་འཇོག་པ་དང༌། འགྲུབ་སྐར་ཉིན་བལ་གཏེར་དེ་ནོར་
ཁང་དེ་ནས་གཏེར་དུ་སྦ་བ་ཡིན། །
དུར་སར་ཐོན་ལ་ཉེ་སྐབས་མིང་ལེགས་པ་དཔེར་ན་བཀྲ་ཤིས་ཟེར་
བ་ལྟ་བུ་ཞིག་གིས་འཁུར་དགོས། དུར་སར་ཐོན་རྗེས་སྔ་མ་ལྟར་སྐྱེས་པ་
ཡིན་ན་གློ་གཡས་པ་དང་བུད་མེད་ཡིན་ན་གློ་གཡོན་པ་སར་བཞག་ནས་
རིམ་གྱིས་བཀྱིགས་ཐག་གཅོད་དགོས། བཀྱིགས་ཐག་གཅོད་སྐབས་ངེས་
པར་གྲིའི་ཁ་མར་བསྐོར་ནས་གཅོད་དགོས་པ་དང་། བཀྱིགས་ཐག་བཅད་
རྗེས་བེམ་པོའི་ཁ་སར་གླན་ནས་ཕུར་བུ་ཞིག་ལ་འདོགས་དགོས་པར་མ་
ཟད། མགོར་རྩས་བཀབ་སྟེ་ས་ཉུང་ཙམ་ཞིག་ཀྱང་གཏོར་དགོས། བེམ་པོ་
- 324 -



ས་བཅད་གསུམ་པ། ཆོ་ག་ཞིབ་འཇུག
ཕུར་བུ་ཞིག་ལ་འདོགས་པ་ནི་རྒོད་ཀྱིས་ཟ་དུས་ཡར་མར་དུ་མི་འདྲུད་
པའི་ཆེད་ཡིན་པར་བཤད་ལ། ཁོ་སར་གླན་པ་སོགས་ནི་གནའ་སྔ་མོ་ནས་
བཟུང་རེབ་གོང་སྤྱིའི་སྲོལ་ཡིན་པ་འདྲ་སྟེ། དམངས་ཁྲོད་དུ་“ཁ་སར་གླན་
རྒྱུ་“མགོ་ས་འོག་ལ་བསྡུ་རྒྱུ་”སོགས་ཀྱི་དམོད་པ་བོར་སྲོལ་ད་ལྟའི་དུས་སུ་
འང་ཡོད། སྐར་འགྱེད་ལ་འབྲུ་རིགས་དཀར་ཡོལ་གང་རེ་དང་གོ་རེ་གཉིས་
རེ་རྒྱག་སྲོལ་ཡོད། དེ་ནས་ཚ་གསུར་ཕུད་རྗེས་ཐོག་མར་བྱ་ལོ་བ་ཞིག་གིས་
ཀི་བརྒྱབ་ནས་བྱ་འབོད་བཏང་རྗེས་སྐུར་ཐོག་ལ་ཡོང་བའི་མི་ཐམས་ཅད་
ཀྱིས་ཀི་ཐེངས་གསུམ་བརྒྱབ་སྟེ་བྱ་འབོད་གཏོང་ཞིང་ཀིའི་ནང་དོན་ངེས་
ཅན་མེད། སྡེ་འདིའི་ངག་རྒྱུན་དུའང་“རྒོད་ཐང་དཀར་ཡུལ་ལ་ཀི་ཐོབས།
བྱ་ཁྭ་ཏ་མ་གཏོགས་གཟན་ལ་ཆས།”ཞེས་པའི་ངག་རྒྱུན་ཞིག་ཀྱང་ཡོད། བྱ་
རྒོད་ཀྱི་ནང་དུ་ལྷ་བྱ་ཞེས་པ་ཞིག་ཡོད་ལ་དེ་མ་ཡོང་བར་སུས་ཀྱང་ཁ་མི་
རེག་པར་བཤད། ལྷ་བྱ་དེ་ཐོན་རྗེས་བྱ་རྒོད་ཚང་མས་མཉམ་དུ་ཁ་འཇོག་ལ།
ཤུ་བཏོག་ཚར་ནས་རུས་པ་རྐྱང་བ་ལྷག་དུས་ཐོག་མར་བརླ་གཉིས་གཅོག་
དགོས་ཤིང་རིམ་གྱིས་རུས་པ་གཞན་རྣམས་ཀྱང་བཅགས་ཏེ་སྟེང་དུ་རྩམ་པ་
གཏོར་ནས་ཟས་ཚར་དུ་བཅུག་པ་ན། རྗེས་སུ་ཀླད་ཞོ་ཁ་རེག་ཏུ་བཅུག་སྟེ་
ཐོད་རུས་ཆུང་ངུ་ཞིག་མ་གཏོགས་ཚང་མ་ཟས་ཚར་དུ་འཇུག་པ་ཡིན།
ཐོད་རུས་དེར་དཀར་རྩི་ཟེར། དེ་ཕྱིར་ཡུལ་དུ་ཁྱེར་ཡོང་ནས་དགུང་
ཞིག་ཚང་རག་བར་རུས་ཆོག་བསྐུར་དགོས་ཤིང༌། དགུང་ཞག་ཚང་རྗེས་
ཤ་ཉེ་མིན་པའི་མི་ཞིག་གིས་ཐོད་རུས་སྟེ་དཀར་རྩི་བྱེ་མར་བཏང་རྗེས་ས་
དམར་ནང་བསྲེས་ཏེ་ཚ་ཚ་དཔར་བ་དང་། ཆ་རྐྱེན་འཛོམས་པ་རྣམས་ཀྱིས་
ལྷ་སར་ཁྱེར་བ་དང་ཆ་རྐྱེན་དེ་འདྲ་མ་འཛོམས་ན་ཆུར་གཤེགས་པ་སོགས་
བྱེད། འགྲུབ་སྐར་ཉིན་མ་ཎི་སོགས་གཟུངས་སྔགས་གང་རུང་རྡོ་ལ་བརྐོས་
.. 325 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ནས་དུར་སར་འཇོག་སྲོལ་ཡོད་པས་དེང་སྐབས་དུར་ས་དེར་མ་ཎི་ལ་
སོགས་པའི་གཟུངས་སྔགས་ཀྱི་རྡོ་འབུམ་ཆེན་པོ་ཞིག་ཡོད། ད་དུང་རང་གི་
ཆ་རྐྱེན་གང་འཛོམས་ལ་བརྟེན་ནས་རྡོ་རྗེ་གཅོད་པ་འབྲི་བ་དང་ས་ལམ་(སྐུ་
བཞེངས་པའི་དོན་དེ་སྐྱེ་སྒོ་བཞེངས་པ་དང་དོན་གཅིག་)བཞེངས་པ་སོགས་
བྱེད། ཚ་གསུར་མཚམས་མ་ཆད་པར་ཕུལ་དགོས་ལ་ལོ་གཅིག་གི་ཡུན་ལ་
བསང་མི་ཕུལ་བ་དང་ལབ་ཙེ་མི་བསྟོད་པ་ཡིན། དེའི་རྒྱུ་མཚན་ནི་ཡུལ་ལྷ་
གཞི་བདག་གིས་ཤི་བོ་དེ་སྐྱོབ་མ་ཐུབ་པའི་བསྐང་ར་མཚོན་བྱེད་ཡིན་ཟེར།
སྐོར་ཐོག་གི་མི་རྣམས་ཕྱིར་ལོག་དུས་ངེས་པར་“སེལ་”ཞེས་པ་རྒྱག་དགོས།
དེའི་ནང་དོན་ནི་ཕལ་ཆེར་གྲིབ་སེལ་རྒྱག་དགོས་ཞེས་པའི་དོན་ཡིན་པ་འདྲ་
དེ་ལ་རིགས་གཉིས་ཡོད། དང་པོ་ནི་ལྷ་སར་སེལ་རྒྱུག་བྱེད་དང་། གཉིས་
པ་ནི་མི་ལ་སེལ་རྒྱག་བྱེད་ཡིན། འདིའི་ལྷ་ས་ཞེས་པ་ནི་ཁྱིམ་གྱི་མཆོད་ཁང་
དང་ཁྱིམ་གཞི་གཉིས་ལ་གོ་དགོས། དེའི་རྒྱུ་མཚན་ནི་མཆོད་ཁང་ནང་
དཀོན་མཆོག་གསུམ་དང་ཡི་དམ་ཆོས་སྐྱོང་གི་ལྷ་བཞུགས་པ་དང་། ཁྱིམ་
དུ་ཐབ་ལྷ་དང་སྲུང་མ་སོགས་ཁྱིམ་གྱི་ལྷ་གནས་པར་འདོད་པས་དེ་དག་ལ་
གྲིབ་སེལ་བྱེད་དགོས་པར་འདོད་པ་རེད། །
སེལ་དང་པོ་བཟོ་སྟངས་ནི། རེ་ལྕག་(ར་དུག་རེ་ལྕག་)དང་ཐང་ཕྲོམ་
གཉིས་ཁ་སྦྱར་གྱི་དཀྱིལ་དུ་རྡེའུ་དཀར་པོ་མེ་ལ་ངར་དུ་བཅུག་པ་ཞིག་
བཞག་པའི་སྟེང་ལྕང་མས་གཡས་སུ་གཅུས་ནས་བཟོས་པ་དེས་ལྷ་ས་སྟེ་
མཆོད་ཁང་སོགས་ལ་རེག་ཙམ་བྱས་ཏེ་གྲིབ་སེལ་བར་བྱེད་པ་དང༌། སེལ་
གཉིས་པ་བཟོ་སྟངས་ནི། རེ་ལྕག་དང་ཐང་ཕྲོམ་གྱི་སྟེང་ལ་སྤུ་བསྣན་
དེ་དཀྱིལ་དུ་རྡེའུ་ནག་པོ་ཞིག་མེས་ངར་དུ་བཅུག་པ་དེའི་སྟེང་ལྕང་མས་
གཡོན་དུ་གཅུས་ནས་བཟོས་པ་དེས་སྐར་ཐོག་ལ་སོང་བའི་མི་གཙོས་སྡེ་མི་
-- 326 -



ས་བཅད་གསུམ་པ། ཆོ་ག་ཞིབ་འཇུག
ཚང་མར་རེག་ཙམ་བྱས་ཏེ་གྲིབ་སེལ་བར་བྱེད། ཆོས་བཅའ་སྲོལ་ལ་ཁྱིམ་
ཚང་གི་ཆ་རྐྱེན་ལྟར་སྣ་ཚོགས་ཡོད་མོད། ་་འཆི་ལྡད་”ཅེས་སྐར་མའི་ཉིན་
དེར་ཁྱིམ་གྲངས་ལྟར་གོ་དམར་གཉིས་རེ་དང་བུད་ལོ་(འོ་མ་དཀྲོགས་ནས་
བུད་མ་ཐག་པའི་མར་ལ་ཟེར་ཞིང་སྐབས་འདིར་མར་གསར་གྱི་འཆིང་བུ་ལ་
གོ་དགོས་)གཅིག་རེ་སྟེར་སྲོལ་ཡོད། སྡེ་འདིའི་སྔས་མགོ་བླ་མ་ནི་གཞན་
དང་མི་འདྲ་སྟེ། ཁོ་ཚོའི་བླ་མ་ནི་རུས་རྒྱུད་ཀྱིས་འདེད་དགོས་པ་ཞིག་ཡིན།
དོན་གྱིས་སྤྱི་ཚོགས་རྙིང་བའི་སྐབས་ཀྱི་སྡེ་དཔོན་དང་ཚོ་དཔོན་དག་གི་
རྒྱུད་པ་ལས་བདམས་པ་ཞིག་ཡིན། དེ་དག་གི་སྤྱི་མིང་ལ་འགར་རྩེ་ཨ་ལགས་
ཟེར་ཞིང་རྗེས་སུ་ཕལ་ཆེར་ཚོ་བ་རེར་འགར་རྩེ་ཨ་ལགས་རེར་ཡོད་པ་དང་།
ཁོ་ཚོར་ཡོན་བདག་སྟེ་སྡེ་བའི་ཚོ་བའང་གཏན་འཁེལ་ཡོད་པས། སྡེ་འདིའི་
མི་སུ་ཤི་ཡང་ཐོག་མར་རང་གི་ཚོ་བའི་འགར་རྩེ་ཨ་ལགས་སྔས་མགོ་བླ་མར་
ཞུ་དགོས་ལ། བསྔོ་རྟེན་ལ་ལུག་གི་ནང་གི་གདང་མགོ་ཞེས་གང་ལྟར་ཆེས་
བཟང་ཤས་འབུལ་དགོས་ཤིང་བླ་མ་གཞན་སུ་ལ་བསྔོ་རྟེན་ཕུལ་ཡང་དེའི་
ཡན་བུད་མི་ཆོག་པར་བཤད། འདུན་བྱེད་པའི་དུས་ཚོད་ནི་ལོ་གསར་ཚེས་
པ་གསུམ་བར་ཡིན་ལ་དེའི་ཡན་འདུན་བྱས་ན་རྟེན་འབྲེལ་མི་ལེགས་པར་
བཤད། ཁྱིམ་དེའི་སྐྱེས་ཕོ་མོ་སུ་ཡིན་ཡང་དགུང་ཞག་ཚང་རག་བར་སྐྲ་མི་སླེ་
ཞིང་ཁ་ལག་མི་བཀྲུ་ལ། སྐྱེས་པ་རྣམས་ཀྱིས་ཆང་མི་འཐུང་བ་དང་གླུ་ལེན་
གར་རྩེད་བྱེད་སར་མི་འགྲོ་བ་དང་། དགུང་ཞག་ཚང་རག་བར་སྐ་རགས་
མི་བཅིངས་པ་དང་། དགུང་ཞག་ཚང་ནས་སྐ་རགས་མདུད་པ་མདུན་དུ་
བཅིངས་པ་དང་། རལ་བའི་ནང་སྐུད་པ་དཀར་པོ་འདོགས་པ་སོགས་བྱེད་
སྡེ་འདིའི་བུད་མེད་རྣམས་ཀྱིས་འདུན་བྱེད་ཚུལ་ལ་རྟོགས་ཐུན་མོང་མ་ཡིན་
པ་ཞིག་ཡོད་དེ། དེ་གཙོ་བོ་སྒྲའི་འདོགས་ཆས་མཚོན་པར་བྱེད་པ་ཡིན། སྡེ་
- :327 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
འདིའི་ངག་རྒྱུན་ལ་“སྒྲ་རལ་བ་གང་བོ་ཡུལ་གྱི་སྐལ། །སྐྲ་མགོ་ལེབ་ཙེ་གནས་
ཀྱི་སྐལ། (དུང་དཀར་གོར་མོ་སྐྱེས་པའི་སྐལ །་ཞེས་གྲགས་པ་ལྟར་རལ་བར་
ཐུར་དུ་ཁེར་གཤར་གྱིས་དུང་ཙེ་དྲུག་ཡོད་པའི་ནང་གི་དུང་ཙེ་གཅིག་མེད་
ན་ཡུལ་གྱི་མི་མ་འཚམས་པའི་རྟགས་དང༌། སྐྲ་མགོ་ལེབ་ཙེའི་སྟོད་ཀྱི་འཕྲེད་
དུ་ཉིས་གཤར་གྱིས་དུང་ཙེ་དྲུག་ཡོད་པ་འི་ནང་གི་གཅིག་མ་ཚང་ན་གནས་
ཡུལ་གྱི་མི་ཞིག་མ་འཚམས་པའི་རྟགས་དང་། སྐྱ་མགོ་ལེབ་ཙེའི་ཐུར་དུ་དུང་
ཙེ་བཞི་ཡོད་པའི་ནང་གི་དང་པོ་དུང་དཀར་དེ་མེད་ན་རང་གི་སྐྱེས་པ་མ་
འཚམས་པའི་རྟགས་ཡིན་པར་བཤད་དོ། ། །
དཔྱད་རྩོམ་འདི་ནི་2007ལོར་《ནུབ་བྱང་མི་རིགས་སློབ་གྲྭ་ཆེན་མོའི་རིག་གཞུང་དུ་ས་དེབ་》
དང་པོའི་སྟེང་བཀོད་ཡོད།
མཆན།
[1 “སྐར་མ་་་ཞེས་པ་ཨ་མདོའི་ཁ་སྐད་དེ་མི་ཤི་བའི་རོ་ལ་གོ་དགོས།
[2] “ཇིང་ནང་”ཞེས་པ་རེབ་གོང་གི་ཡུ་ལ་སྐད་དེ་ཚེ་ཐོག་འདོགས་སའི་ཁང་པ་ལ་
གོ་དགོས།
， 328 -



ས་བཅད་བཞི་པ། དོན་འགྲེལ།
མི་ཕམ་མཁས་འཇུག་གི་སྡོམ་བྱང་ལས་ཕུང་ཁམས་
སྐྱེ་མཆེད་ཀྱི་དོན་འགྲེལ་མི་ཕམ་བླ་མའི་
དགོངས་རྒྱན།
མདོ་རྒྱུད་མན་ངག་ཆུ་ཀློང་ཆེན་པོའི་གཏེར། །
ཟློག་མེད་ལུང་རིགས་རྦ་རླབས་དྲག་ཏུ་འཕྱུར། ། །
ལྷག་བསམ་ཟེགས་མའི་མེ་ཏོག་མཁའ་ལ་གཏོར། །
ཟབ་ཡངས་མཁྱེན་གཏེར་གྱུར་པ་ཁྱེད་ལ་འདུད། །
ཀུན་མཁྱེན་ཡེ་ཤེས་འབར་བའི་ཐིག་ལེ་མཆོག །
ས་ལ་བྱོན་པ་འཇམ་དབྱངས་རྣམ་གསུམ་ཞེས། །
གངས་དཀར་རྭ་བའི་ཀློང་ན་ཉི་ཟླ་ལྟར། །
གྲགས་པ་དོན་ལྡན་སྲིད་ཞིའི་རྒྱུན་དུ་ལྷམ། །
མི་ཕམ་ཐུགས་གསང་རི་མོར་འཕོས་པའི་འཕྲུལ། །
མཁས་པའི་ཚུལ་ལ་འཇུག་པའི་སྡོམ་གྱི་གནད། །
གོ་སླའི་ཚིག་གི་གདངས་སུ་ཉེར་བཀུག་སྟེ། །
བློ་གསལ་རྣ་བའི་རྒྱན་དུ་འདིར་བསྒྲག་བྱ། །
.. 329



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད། །
དེ་ཡང་དམ་པ་གོང་མའི་སྲོལ་ཀ་བཞིན་མཆོད་པར་བརྗོད་པ་དང་
བཤད་པར་དམ་བཅའ་བ་སྔོན་དུ་བཏང་སྟེ་བསྟན་བཅོས་དངོས་ལ་འཇུག་
པ་ལ། འཇམ་དབྱངས་ས་པཎ་གྱིས། མཁས་གང་ཤེས་བྱའི་དེ་ཁོ་ན། །ཇི་བཞིན་
རྟོགས་པ་ཡིན་པར་འདོད། །བྱེ་བྲག་སྦྱངས་བའི་དོན་ཤེས་བ། །དེ་ཡང་དེ་ལ་
མཁས་བ་ཡིན། །ཞེས་གསུངས་པ་ལྟར། སྤྱིར་ཤེས་བྱ་ཐམས་ཅད་ཀྱི་གནས་
ལུགས་ཕྱིན་ཅི་མ་ལོག་པར་རིག་པ་ལ་མཁས་པ་ཞེས་བྱ་ཞིང༌། བྱེ་བྲག་
སྒྲ་དང་སྙན་ངག་ལྟ་བུའི་ཤེས་བྱའི་རིགས་གང་རུང་བསླབས་པ་ཤེས་བ་དེ་
ལའང་མཁས་པའི་མིང་ཐོབ་པར་གསུངས་པ་བཞིན། འདིར་ཡང་སྡེ་སྣོད་
གསུམ་གྱིས་བསྡུས་པའི་ནང་རིག་པའི་ཚུལ་ལ་ཡང་དག་པར་མཁས་འདོད་
ན། ཐོག་མར་བསྟན་བཅོས་འདི་ལྟ་བུ་ཐོས་བསམ་གྱིས་འཇུག་དགོས་པས་ན་
དེ་སྐད་བརྗོད་དོ། །
མཆོད་བརྗོད།
བཞི་བཅོམ་དྲུག་ལྡན་མཐའ་ལས་འདས། །
ཞི་འཇམ་ཐུགས་རྗེའི་དཔལ་དང་ལྡན། །
གཞོན་ནུ་གྱུར་པ་ལ་བཏུད་ནས། །
མཁས་འཇུག་སྡོམ་བྱང་འཛིན་ཆོས་སྤེལ། །ཞེས་གསུངས་
གོ་དོན། ཉོན་མོངས་བ་སོགས་ཀྱི་བདུད་བཞི་བཅོམ་ཞིང་སྦྱིན་སོགས་
ཕ་རོལ་དུ་ཕྱིན་པ་དྲུག་དང་ལྡན་པས་སྲིད་པ་དང་ཞི་བའི་འཇིགས་པ་
མཐའ་དག་ལས་རྣམ་པར་འདུས་ཤིང་། སྒྲིབ་གཉིས་བག་ཆགས་དང་བཅས་
པ་ཡང་དག་པར་སྤངས་པས་ཞི་ཞིང་འཇམ་པའི་ཐུགས་རྗེས་གཞན་དབང་
དུ་གྱུར་ཅིང༌། བླ་ན་མེད་པའི་ཡོན་ཏན་རིམ་པོ་ཆེའི་དཔལ་དང་ལྡན་པ།
སངས་རྒྱས་ཀུན་གྱི་ཡེ་ཤེས་མཆོག་གི་སྒྱུ་འཕྲུལ་འཇམ་དཔལ་གཞོན་ནུ་གྱུར་
- 330 -



ས་བཅད་བཞི་པ་ དོན་འགྲེལ།
པ་ལ་གུས་པས་བཏུད་ནས། ཞེས་མཆོད་པར་བརྗོད་དེ། མཁས་པའི་ཡོན་
ཏན་ནང་རིག་པ་གསལ་བར་བྱེད་པའི་ཚུལ་ལ་ཕྱིན་ཅི་མ་ལོག་པར་འཇུག་
པའི་སྡོམ་བྱང་འདི་ནི། བློ་གསལ་གཞོན་ནུ་རྣམས་ཀྱི་བློར་འཛིན་བདེ་ཆེད་
དང་། སྡེ་སྣོད་གསུམ་གྱི་ཆོས་ཚུལ་མ་ལུས་ཡུན་རིང་དུ་གནས་ཕྱིར་བདག་
གིས་སྤེལ་ཞེས་རྩོམ་པར་དམ་བཅས་ཏེ་དགོས་བ་བསྟན་པའོ། །
གང་ལ་མཁས་བར་བྱ་བ་ཡི། །
གནས་བཅུ་དག་ཏུ་གསུངས་པ་ནི། །ཞེས་པས་མཁས་བྱའི་གནས་ལ་རྩ་
བའི་དབྱེ་སྒོ་བཅུ་ཡོད་པ་གྲངས་ཀྱིས་ངོས་འཛིན་མཛད།
ཕུང་ཁམས་སྐྱེ་མཆེད་རྟེན་འབྲེལ་དང༌། །
གནས་དང་གནས་མིན་དབང་བོ་དུས། །
བདེན་པ་དང་ནི་ཐེག་པ་དང་། །
འདུས་བྱས་འདུས་མ་བྱས་བཅུའོ། །ཞེས་པས་མཁས་བྱའི་གནས་བཅུ་རེ་
རེ་ཐ་སྙད་ཀྱི་སྒོ་ནས་ངོས་འཛིན་མཛད།
གཅིག ཕུང་བོ་རྒྱས་པར་བཤད་པ་ལ།
གཟུགས་དང་ཚོར་བ་འདུ་ཤེས་དང༌། །
འདུ་བྱེད་རྣམ་ཤེས་ཕུང་བོ་ལྔ། །ཞེས་པས་ཕུང་བོ་ལྔ་རེ་རེ་ཐ་སྙད་ཀྱི་
སྒོ་ནས་ངོས་འཛིན་བྱས་པའོ། །ཕུང་བོ་ནི། དུ་མ་སྤུངས་པ་སྟེ་རང་གི་ཆ་ཤས་
དུ་མ་འདུས་པའི་བྱ་དངོས་ཤིག་ལ་ཟེར། དཔེར་ན། ཅོག་ཙེ། འབྲི་དེབ། ལྕགས་
སྨྱུག སྣག་ཚ་ལ་སོགས་པ་གཟུགས་ཀྱི་རྡུལ་དང་། དྲིའི་རྡུལ། རོའི་རྡུལ། རེག་
- 331 -



བོད་རིག་པའི་སྨནད་གཞི་ཞིབ་འཇུག་སྦས་དོན་གསལ་བྱེད།
བྱའི་རྡུལ་ཏེ་རྡུལ་རིགས་མི་འདྲ་བ་བཞི་དང་། ས་རྗེས། ཆུ་རྫས། མེ་རྫས། རླུང་
རྫས་ཏེ་རྫས་རིགས་མི་འདྲ་བ་བཞི་ལྷན་ཅིག་འདུས་བ་ལས་གྲུབ་པས། བྱ་
དངོས་འདི་དག་གི་རིགས་ལ་ཕུང་བོ་ཞེས་བརྗོད་ལ་རྡུལ་རྫས་བརྒྱད་འདུས་
ཀྱི་གོང་བུ་ཞེས་ཀྱང་བཤད་རུང་ངོ། །
ཚོར་བའི་ཕུང་བོ་སོགས་ཤེས་བའི་རིགས་ལ་ཕུང་བོ་ཞེས་བརྗོད་པའི་
རྒྱུ་མཚན་ཡང་། དཔེར་ན། སྙིང་དུ་སྡུག་པའི་མེ་ཏོག་དཀར་པོ་ཞིག་མཐོང་
བ་ལས་སེམས་ཀྱི་སྡུག་བསྔལ་སངས་ཏེ་ཡིད་ལ་སྐྱེས་བའི་ཚོར་བ་བདེ་བ་
ལྟ་བུར་མཚོན་ན། དམིགས་བྱ་མེ་རྟོག་དཀར་པོ་དང་། དེ་ཡུལ་དུ་བྱས་པའི་
མིག་གི་དབང་བོ་གཉིས་འདུས་ཤིང་འཕྲད་པ་ལས། མིག་གི་རྣམ་པར་ཤེས་
བའི་འཁོར་དུ་ཚོར་བ་བདེ་བ་ཞིག་ངེས་པར་སྐྱེ་ཞིང་། དེ་འདྲའི་ཚོར་བདེ་དེ།
མེ་ཏོག་དང༌།
དེའི་སྟེང་གི་དཀར་པོའི་མཛེས་ཆ། མིག་དབང་སོགས་རྒྱུ་རྐྱེན་དུ་མ་
དང༌། དུས་ཀྱི་གོ་རིམ་ངེས་ཅན་ཞིག་བརྒྱུད་པ་ལས་བྱུང་བས་ན་ཕུང་བོ་ཞེས་
བརྗོད་དོ། །དེའི་ཕྱིར་ཕུང་བོ་ཡིན་ཚད་ལག་པས་རེག་རྒྱུ་ཁོ་ནར་གོ་མི་རུང་
ཞིང་། འདིས་མཚོན་ཕུང་བོ་ལྷག་མ་གསུམ་རིགས་འགྲེས་ཀྱིས་ཤེས་བར་བྱའོ། །
1.གཟུགས་ཀྱི་ཕུང་བོ་རྒྱས་པར་བཤད་པ།
གཟུགས་ནི་དབང་ལྔ་དོན་ལྔ་དང་། །
ཆོས་ཀྱི་སྐྱེ་མཆེད་གཟུགས་བཅས་སོ། །ཞེས་གསུངས།
གོ་དོན་ནི། གཟུགས་ཀྱི་ཕུང་བོ་ལ་མིག་སོགས་དབང་བོ་ལྔ་དང་། གཟུགས་
ཀྱི་སྐྱེ་མཆེད་སོགས་དོན་ལྔ་དང་། ཆོས་ཀྱི་སྐྱེ་མཆེད་པའི་གཟུགས་དང་བཅུ་
གཅིག་ཡོད་པར་བསྟན་ཏོ། །
དེ་དག་རྒྱུའི་གཟུགས་བཞི་དང་འབྲས་གཟུགས་བཅུ་གཅིག་གི་ནང་དུ་
- 332



ས་བཅད་བཞི་པ༌། དོན་འགྲེལ།
འདུ་སྟེ། རྒྱུའི་གཟུགས་བཞི་ནི་རིམ་པ་ལྟར།
ས(སའི་ཁམས་ནི་སྲ་བ་ཡིན་ལ་རགས་པའི་གཞི་འཛིན་པར་བྱེད་པའི་
བྱེད་ལས་དང་ལྡན།)
ཆུ(ཆུའི་ཁམས་ནི་གཤེར་བ་སྟེ་རློན་པ་ཡིན་ལ། རང་གི་ཚོགས་པ་ན་
ཡོད་པའི་རྡུལ་རྫས་རྣམས་ཕྱོགས་གཅིག་ཏུ་སྡུད་པའི་ནུས་པ་དང་ལྡན།)
མེ(མེའི་ཁམས་ནི་དྲོན་པོ་དང་ཚ་བ་གང་རུང་གི་རང་བཞིན་ཡིན་ལ།
སྐྱེ་དངོས་རྣམས་སྨིན་པར་བྱེད་པ་དང་། སྟོབས་རྒྱས་ཚེ་རྩི་ཤིང་སོགས་སྲེག་
པའི་བྱེད་ལས་དང་ལྡན།)
རླུང(རླུང་གི་ཁམས་ནི་གཡོ་བའི་རང་བཞིན་ཅན་དང་སྐྱེ་དངོས་
རྣམས་འཕེལ་བར་བྱེད་པའི་ནུས་པ་དང་ལྡན།)《དགའ་བོ་མངལ་འཇུག་གི་
མདོ་》ལས། ལུས་ཁམས་ཆགས་ཚུལ་གྱི་སྟེང་ནས་འབྱུང་བཞིའི་རང་བཞིན་
དང་བྱེད་ལས་གསལ་བར་བཤད་ཡོད་དེ། “མེར་མེར་བོའི་ལུས་དེ་དག་གལ་
ཏེ་སའི་ཁམས་འབའ་ཞིག་དང་ལྡན་ལ། ཆུའི་ཁམས་མེད་པར་གྱུར་ན་འདི་
ལྟ་སྟེ། དཔེར་ན་ཕྱེ་དང་ཐལ་བ་སྐམ་པོ་བཅངས་པ་བཞིན་དུ་སྡུད་མི་ཐུབ་
པར་འགྱུར་རོ། །” ཞེས་པས་ཆུའི་ཁམས་དང་བྱེད་ལས་གསལ་བར་བསྟན།
“གལ་ཏེ་ཆུའི་ཁམས་འབའ་ཞིག་དང་ལྡན་ལ། སའི་ཁམས་མེད་པར་གྱུར་ན་
འདི་ལྟ་སྟེ། དཔེར་ན། འབྲུ་མར་དང་ཆུའི་རང་བཞིན་སྣུམ་ཞིང་གཤེར་བ་ལ་
སྲ་བ་མེད་པ་བཞིན་དུ་བོ་ཞིང་གྱེས་པར་འགྱུར་རོ། །” ཞེས་པས་སའི་རང་
བཞིན་དང་བྱེད་ལས་གསལ་བར་བསྟན། “གལ་ཏེ་ས་དང་ཆུའི་ཁམས་འབའ་
ཞིག་དང་ལྡན་ལ་མེའི་ཁམས་མེད་པར་གྱུར་ན་འདི་ལྟ་སྟེ། དཔེར་ན། དབྱར་
ཚ་བའི་དུས་ཤའི་གོང་བུ་གྲིབ་མ་ལ་བཞག་པ་ཉི་མའི་འོད་ཀྱིས་མ་ཕོག་པ་
བཞིན་དུ་འདུ་ཞིང་མྱགས་པར་འགྱུར་རོ་”ཞེས་པས་མེའི་ཁམས་དང་བྱེད་
333 -



བོད་རིག་པའི་གནད་གཞི་ཞིང་འཇུག་སྦས་དོན་གསལ་བྱེད།
ནུས་གསལ་བར་བསྟན། “གལ་ཏེ་ས་དང་ཆུ་དང་མེའི་ཁམས་དང་ལྡན་ལ་
རླུང་གི་ཁམས་མེད་པར་གྱུར་ན་འཕེལ་བར་མི་འགྱུར་ཏེ། དཔེར་ན། འཁུར་
བ་མཁན་ནམ་དེའི་སློབ་མ་མཁས་པས་འཁུར་བ་བཅོས་ནས་དབུགས་
ཀྱིས་བུས་ཏེ་ཅི་དང་ཅི་བྱ་བ་རྣམས་མངོན་པར་འདུས་བྱས་པ་དེ་དག་ནང་
ཁོང་སྟོང་བྱེད་པ་ལ་གལ་ཏེ་རླུང་གི་སྟོབས་མེད་པར་གྱུར་ན་མངོན་པར་
གྲུབ་པར་མི་འགྱུར་རོ”ཞེས་པས་རླུང་གི་ཁམས་དང་བྱེད་ནུས་གསལ་བར་
བསྟན་པ་སོགས་ཀྱིས་ཤེས་སླའོ། །
སྨྱུ་གུ་ནི་རང་གི་ཆ་ཤས་སུ་གྱུར་བའི་འབྱུང་བཞིའི་རྡུལ་ཕྲན་དུ་མ་
འདུས་པའི་རགས་པའི་དངོས་བོ་ཤིག་ཡིན་ལ། སྨྱུ་གུ་ལ་སྦྱར་ཏེ་བཤད་ན།
རང་ཉིད་རིགས་པའི་གཞི་འཛིན་པའམ་རགས་པའི་ངོ་བོར་གྲུབ་པ་ནི་སའི་
བྱེད་ནུས་དང༌། རང་གི་ཚོགས་པ་ན་ཡོད་པའི་རྡུལ་ཕྲན་རྣམས་མི་འཐོར་
བར་ཕྱོགས་གཅིག་སྡུད་པ་ནི་ཆུའི་བྱེད་ནུས་དང་། ངོ་བོ་གོང་དུ་འཕེལ་བ་ནི་
རླུང་གི་བྱེད་ལས་དང་། འབྲས་བུ་སྨིན་པ་ནི་མེའི་བྱེད་ལས་ཡིན་ཕྱིར། སྨྱུ་གུ་
ནི་འབྱུང་བ་ཆེན་པོ་བཞིའི་ཁམས་ལས་གྲུབ་པར་མ་ཟད། དེ་ལ་བརྟེན་ནས་
འཕོ་འགྱུར་བྱུང་བཞིན་ཡོད་པ་ཧ་ཅང་གསལ་ལོ། ། །
རང་རྒྱུ་འབྱུང་བ་ཆེན་པོ་བཞི་ལས་བྱུང་བའི་འབྲས་གཟུགས་བཅུ་
གཅིག་ལས་སྒོ་ལྔའི་རྣམ་ཤེས་ཀྱི་བདག་རྐྱེན་དབང་བོ་ལྔ་ནི།
མིག་རྣ་སྣ་ལྕེ་ལུས་དབང་ལྔ། །ཞེས་གསུངས།
གོ་དོན་རིམ་བཞིན།
1.1 མིག་དབང་ནི། རང་འབྲས་མིག་ཤེས་ཀྱི་ཐུན་མོང་མ་ཡིན་པའི་
བདག་རྐྱེན་བྱེད་པའི་ཆ་ནས་བཞག་པའི་ནང་གི་གཟུགས་ཅན་དྭངས་བ།
དབྱིབས་ཟར་མའི་མེ་ཏོག་ལྟ་བུའི་དབང་བོ་དེ་ཡིན། དེ་ལ་བརྟེན་ནས་མིག་
•334



ས་བཅད་བཞི་པ། དོན་འགྲེལ།
གི་རྣམ་པར་ཤེས་པ་སྐྱེ་ཚུལ་ནི། ཉ་གང་གི་ཟླ་དབྱིབས་མཐོང་བའི་མིག་ཤེས་
ལ་མཚོན་ན། གོར་ཞིང་ཟླུམ་པའི་ཟླ་བའི་གཟུགས་བརྙན་མེ་ལོང་དུ་ཤར་
བ་བཞིན་མིག་དབང་གཟུགས་ཅན་དྭངས་བར་ཤར་ཏེ་ཟླ་དབྱིབས་སྤྱི་ཙམ་
རིག་པའི་མིག་གི་རྣམ་ཤེས་དང་། འདི་ནི་ཟླ་བའི་དབྱིབས་སོ་སྙམ་པའི་འདུ་
ཤེས་སོགས་སྐྱེ་བར་འགྱུར་རོ། ། །
འདི་ལ་དབང་བོ་ཞེས་བརྗོད་པའི་རྒྱུ་མཚན་ནི། རང་འབྲས་མིག་ཤེས་
ཀྱི་ཐུན་མོང་མ་ཡིན་པའི་ཁྱད་པར་སྐྱེད་པ་ལ་ལྷག་པར་དབང་བྱེད་པས་ན་
དབང་བོ་ཞེས་བྱ་ཞིང༌། འདིས་ཐུན་མོང་མ་ཡིན་པའི་བདག་རྐྱེན་ཀྱང་བྱེད་
དེ། རང་གི་ངོ་བོ་མྱོང་བ་གསལ་རིག་གི་ཆ་དང་། ཟླ་དབྱིབས་ཀྱི་རྣམ་ལྡན་དུ་
སྐྱེས་པའི་ཆ། ཟླ་དབྱིབས་ཁོ་ན་འཛིན་པར་ངེས་ཀྱི་སྒྲ་དང་དྲི་སོགས་གཏན་
མི་འཛིན་པའི་ཁྱད་པར་གསུམ་ཡོད། །
དང་པོ་ནི། དེ་མ་ཐག་རྐྱེན་གྱིས་གཙོ་བོར་སྐྱེད་ཀྱི། དེ་གཞན་དང་མི་
འདྲ་བའི་ཐུན་མོང་མ་ཡིན་པའི་ཁྱད་པར་མ་ཡིན་ཏེ། ཤེས་པ་ཀུན་མྱོང་བ་
གསལ་རིག་གི་ངོ་བོ་ཅན་དུ་མཚུངས་པའི་ཕྱིར་རོ། ། །
གཉིས་པ་ནི། དམིགས་རྐྱེན་གྱིས་གཙོ་བོར་སྐྱེད་པ་ཡིན་ལ། དེ་ཡང་
ཐུན་མོང་མིན་པའི་ཁྱད་པར་མ་ཡིན་ཏེ། ཡིད་ཤེས་འགའ་ཞིག་ཀྱང་གཟུགས་
ཀྱི་རྣམ་ལྡན་དུ་སྐྱེ་བའི་ཕྱིར་རོ། ། །
གསུམ་པ་ནི། དེ་མ་ཐག་རྐྱེན་དང་དམིགས་རྐྱེན་ལས་གཞན་པའི་མིག་
དབང་ཁོ་ནས་སྐྱེད་པ་ཡིན་ཞིང༌། དེས་གཟུགས་ཁོ་ན་ཡུལ་དུ་བྱེད་ཀྱི་དྲི་
སོགས་གཏན་ཡུལ་དུ་མི་བྱེད་པས་བདག་རྐྱེན་མིག་དབང་ལ་ཐུན་མོང་མིན་
པའི་རྐྱེན་ཞེས་བཤད་དོ། །འདིས་མཚོན་དབང་བོ་ཕྱི་མ་རྣམས་ཀྱིས་རང་
འབྲས་ཤེས་པའི་ཐུན་མོང་མ་ཡིན་པའི་བདག་རྐྱེན་བྱེད་ཚུལ་སོགས་ཤེས་
- 335 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
པར་བྱའོ། །
དབྱེ་ན་གཉིས་ལས། རྟེན་བཅས་ཀྱི་མིག་དབང་ནི། དབྱིབས་དང་ཁ་
དོག་གི་རྣམ་པ་མཐོང་ཐུབ་པའི་མིག་དབང་ལྟ་བུ་དང་། རྟེན་(དེ་)མཚུངས་
ཀྱི་མིག་དབང་ནི། གཉིད་ལོག་པའི་སྐབས་ཀྱི་མིག་དབང་ལྟ་བུའོ། །འདིས་ཕྱི་
མ་རྣམས་ལ་རིགས་འགྲེ་
1.2 རྣ་དབང་ནི། རང་འབྲས་རྣ་ཤེས་ཀྱི་ཐུན་མོང་མིན་པའི་བདག་རྐྱེན་
བྱེད་པའི་ཆ་ནས་བཞག་པའི་ནང་གི་གཟུགས་ཅན་དྭངས་པ་དབྱིབས་གྲོ་
གའི་(ཤིང་སྟག་པའི་ཤུན་པ་)འཛེར་བུ་འཁྱིལ་པ་ལྟ་བུའི་དབང་བོ་དེ་ཡིན།
དབྱེ་ན། རྟེན་བཅས་ཀྱི་རྣ་དབང་དང་རྟེན་མཚུངས་ཀྱི་རྣ་དབང་གཉིས་
ཡོད། དང་པོ་ནི་ཆུ་སྒྲ་སོགས་ཐོས་བཞིན་པའི་སྐབས་ཀྱི་རྣ་དབང་ལྟ་བུ་
དང༌། གཉིས་པ་ནི་གཉིད་ལོག་པའི་སྐབས་ཀྱི་རྣ་དབང་ལྟ་བུའོ། །
1.3 སྣའི་དབང་བོ་ནི། རང་འབྲས་སྣ་ཤེས་ཀྱི་ཐུན་མོང་མིན་པའི་བདག་
རྐྱེན་བྱེད་ང་འི་ཆ་ནས་བཞག་པའི་ནང་གི་གཟུགས་ཅན་དྭངས་པ་དབྱིབས་
ཟངས་ཀྱི་མོ་ཁབ་གཤིབས་པ་ལྟ་བུའི་(ལ་ལར་རྒྱ་ཐུར་གཤིབས་པ་ལྟ་བུར་
བཤད་)དབང་བོ་དེ་ཡིན། དབྱེ་ན། རྟེན་བཅས་ཀྱི་སྣ་དབང་རྟེན་མཚུངས་ཀྱི་
སྣ་དབང་གཉིས་ཡོད། དང་པོ་ནི་དབུས་སྤོས་ཀྱི་དྲི་སོགས་སྣོམ་བཞིན་པའི་
སྐབས་ཀྱི་སྣ་དབང་ལྟ་བུ་དང༌། གཉིས་པ་ནི་གཉིད་ལོག་པའི་སྐབས་ཀྱི་སྣ་
དབང་ལྟ་བུའོ། །
1.4 ལྕེ་དབང་ནི། རང་འབྲས་ལྕེ་ཤེས་ཀྱི་ཐུན་མོང་མིན་པའི་བདག་རྐྱེན་
བྱེད་པའི་ཆ་ནས་བཞག་པའི་ནང་གི་གཟུགས་ཅན་དྭངས་པ་དབྱིབས་ཟླ་བ་
བཀས་པ་ལྟ་བུའི་(ཟླ་བ་ཚེས་བ་ལྟ་བུར་ཡང་བཤད་)དབང་བོ་དེ་ཡིན། དབྱེ་
ན། རྟེན་བཅས་ཀྱི་ལྕེ་དབང་རྟེན་མཚུངས་ཀྱི་ལྕེ་དབང་གཉིས་ཡོད། དང་
336 -



ས་བཅད་བཞི་པ། དོན་འགྲེལ།
པོ་ནི་བུ་རམ་གྱི་རོ་སོགས་མྱོང་བཞིན་པའི་སྐབས་ཀྱི་ལྕེ་དབང་ལྟ་བུ་དང་།
གཉིས་པ་ནི་གཉིད་ལོག་པའི་སྐབས་ཀྱི་ལྕེ་དབང་ལྟ་བུའོ། །
1.5 ལུས་དབང་ནི། རང་འབྲས་ལུས་ཤེས་ཀྱི་ཐུན་མོང་མིན་པ་འི་བདག་
རྐྱེན་བྱེད་པའི་ཆ་ནས་བཞག་པའི་ནང་གི་གཟུགས་ཅན་དྭངས་པ་དབྱིབས་
རེག་བྱ་ཤིན་ཏུ་འཇམ་པའི་བྱའི་པགས་པ་ལྟ་བུ། དབྱེ་ན༑ རྟེན་བཅས་ཀྱི་
ལུས་དབང་རྟེན་མཚུངས་ཀྱི་ལུས་དབང་གཉིས་ཡོད། དང་པོ་ནི་འཇམ་
རྩུབ་སོགས་མྱོང་བཞིན་པའི་སྐབས་ཀྱི་ལུས་དབང་ལྟ་བུ་དང༌། གཉིས་པ་ནི་
གཉིད་ལོག་པའི་སྐབས་ཀྱི་ལུས་དབང་ལྟ་བུའོ། །
2.བཤད་ཟིན་པའི་དབང་བོ་ལྔ་རེ་རེའི་ཐུན་མོང་མིན་པའི་འཇུག་ཡུལ་
དུ་རིམ་པ་བཞིན་གཟུགས་སོགས་དོན་ལྔ་ཡོད་དེ།
གཟུགས་སྒྲ་དྲི་རོ་རེག་དོན་ལྔ། །ཞེས་གསུངས།
2.1 མིག་དབང་གི་ཐུན་མོང་མིན་པའི་འཇུག་བྱའི་དབྱེ་བསྟོན་པ་ལ།
མིག་ཡུལ་གཟུགས་ཀྱི་དབྱེ་བ་ལ། །
སྔོ་སེར་དཀར་དམར་རྩ་བའི་མདོག །
སྤྲིན་དང་དུ་བ་རྡུལ་ཁུག་སྣ། ། །
ཉི་གྲིབ་སྣང་མུན་ཡན་ལག་བརྒྱད།།
རིང་ཐུང་ལྷམ་ཟླུམ་མཐོ་དམའ་དང་། །
ཕྲ་རགས་ཕྱལ་དང་ཕྱལ་མིན་དབྱིབས། །
གཞན་ཡང་བཟང་ངན་བར་མ་སོགས། །
ནང་གི་དབྱེ་བ་དུ་མར་འགྱུར། །ཞེས་གསུངས།
གོ་དོན་རིམ་བཞིན། རྩ་བའི་ཁ་དོག་བཞི་ནི། སྔོན་པོ། སེར་བོ། དཀར་པོ།
དམར་པོ་དང་བཞིའོ། །འདི་ནི་སྤྱིའི་དབྱེ་བ་ཙམ་ཡིན་གྱི་བཞིར་གྲངས་ངེས་
- 337 -



བོད་རིག་པའི་གནད་གཞི་ཞིང་འཇུག་སྦས་དོན་གསལ་བྱེད།
པ་མ་ཡིན་ཏེ། སྔོན་པོ་དང་ནག་པོ་བསྲེས་པ་ལས་སྔོ་ནག་འབྱུང་བས་སྔོན་
པོ་དང་ནག་པོ་རེ་རེ་ནས་སྔོ་ནག་གི་རྩ་བའི་ཁ་དོག་ཏུ་གྱུར་པས་སོ། །
ཡན་ལག་གི་ཁ་དོག་ལ་དབྱེ་ན་བརྒྱད་ཡོད་དེ། སྤྲིན་དང་དུ་བ། རྡུལ་
དང་ཁུག་སྣ། སྣང་བ་དང་མུན་པ། གྲིབ་མ་དང་ཉི་མའི་འོད་ཟེར་རྣམས་
སོ། །ཁུག་སྣ་ནི། ལྷོ་འུར་མ་སྟེ་རྒྱང་རིང་གནམ་ས་སྦྲེལ་མཚམས་སུ་མཐོང་
བའི་རླངས་པ་ལྟ་བུའི་ཁ་དོག་དེ་ཡིན། སྣང་བ་ནི། སྐར་མ་དང་ནོར་བུའི་
འོད་ལྟ་བུ། མུན་པ་ནི། སྣང་བའི་བསལ་བྱའི་ཁ་དོག གྲུབ་མ་ནི། རང་གི་རྣམ་
པ་ཁྱད་པར་དུ་སྣང་ཐུབ་པའི་ཁ་དོག་ཅིག་སྟེ། མིའི་ལུས་ཀྱི་གྲིབ་མ་ལྟ་བུ། རྩ་
བའི་ཁ་དོག་གི་ཆ་ཤས་འདྲེས་པ་ལས་བྱེ་བྲག་ཡན་ལག་མང་དུ་འབྱུང་བས་
ཡན་ལག་གི་ཁ་དོག་ལ་བརྒྱད་དུ་གྲངས་ངེས་བ་ཡང་ཁེགས་པར་ཤེས་བར་
བྱའོ། །
དབྱིབས་གཟུགས་ལ་དབྱེ་ན། རིང་བོ། ཐུང་དུ། ལྷམ་པ་གྲུ་བཞི། ཟླུམ་
པོ། མཐོ་བ། དམའ་བ། ཕྲ་བ། རགས་པ། ཕྱ་ལེ་བ་(ངོས་མཉམ་ང་)། ཕྱ་ལེ་བ་
མ་ཡིན་པ་(ངོས་མི་མཉམ་པ)། སྤྱིར་བསྟན་ཏེ། བྱེ་བྲག་ཏུ་གྲུ་གསུམ། ཟུར་ལྔ།
ཟླ་གམ་(ཟླ་ཕྱེད་ཀྱི་དབྱིབས) འཇོང་འཇོང་། ནར་མོ་སོགས་མང་དུ་ཡོད་
པར་ཤེས་པར་བྱ། དབྱིབས་དང་ཁ་དོག་གཉིས་བསྡུ་ན། བཟང་ངན་བར་མ་
གསུམ་དུ་འདུའོ། །
2.2 རྣ་དབང་གི་ཐུན་མོང་མིན་པའི་འཇུག་བྱའི་དབྱེ་བ་སྟོན་པ་ལ།
སྒྲ་ཡི་རང་གི་དབྱེ་བ་ལ། །
ཟིན་འབྱུང་རྒྱུས་བྱུང་མ་བྱུང་དང་། །
གཉིས་ཀ་ལས་ནི་བྱུང་བ་གསུམ། །
སེམས་ཅན་དུ་སྟོན་དོན་རྗོད་བྱེད། །
338



ས་བཅད་བཞི་པ། དོན་འགྲེལ།
དེ་ཟློག་དང་གཉིས་དོན་བརྗོད་ལ། །
འཇིག་རྟེན་འཕགས་པས་བརྟག་གཉིས་དང་། །
གཞན་ཡང་བཟང་ངན་བར་མ་གསུམ། །
ནང་གི་དབྱེ་བ་ཚད་མེད་དོ། །ཞེས་གསུངས།
གོ་དོན་ནི། སྒྲ་ནི་རྣ་ཤེས་ཁོ་ནས་ལོངས་སྤྱོད་བྱ་ཡིན་ཕྱིར་སྒྲའི་མཚན་
ཉིད་ཀྱང་རྣ་ཤེས་ཀྱིས་ཉན་བྱ་ཞེས་བྱའོ། །སྐྱེས་བུའི་ངག་ལས་བྱུང་བའི་གླུ་
དབྱངས་ནི་མིའི་ཤེས་རྒྱུད་དམ་སེམས་ཁམས་ཀྱིས་ཟིན་པའི་ལྕེ་དང༌། རྐན།
མགྲིན་པའི་བྱེད་པ་ལ་བརྟེན་ནས་བྱུང་བ་དང་། སེ་གོལ་གྱི་སྒྲ་ནི་ཤེས་རྒྱུད་
ཀྱིས་བསྡུས་པའི་མཛུབ་མོ་ཟུང་གི་བྱེད་པ་ལས་བྱུང་བས་ན་སྐྱེས་བུའི་ཤེས་
རྒྱུད་ཀྱིས་བསྡུས་པའི་སྒྲའམ་ཟིན་པའི་འབྱུང་བའི་རྒྱུ་ལས་བྱུང་བའི་སྒྲ་ཞེས་
བརྗོད་དོ། །
དབྱེ་ན་གཉིས་ཡོད་དེ། དཔེར་ན། མི་ཞིག་གིས་འདི་ནི་བོད་ཀྱི་ཤེས་
རིག་ཡིན་ཞེས་བརྗོད་ཚེ། ཚིག་དེའི་བྱེད་པས་ཤེས་རིག་དེ་བོད་ཀྱི་ཡིན་པར་
གོ་ཐུབ་པས་ན། སེམས་ཅན་དུ་སྟོན་པའི་སྒྲ་ཅེས་བརྗོད་པ་དང༌། སེ་གོལ་
གྱི་སྒྲ་དང་ཁུ་ཚུར་རྡེག་པའི་སྒྲ་ལྟ་བུར་བརྗོད་དོན་གང་ཡང་མེད་པས་ན།
སེམས་ཅན་ལ་མི་སྟོན་པའི་སྒྲ་ཞེས་བརྗོད་དོ། །
ཆུ་བོ་ཐུར་དུ་འབབ་པའི་ཤག་སྒྲ་དང༌། རླུང་ནག་དྲག་ཏུ་འཚུབ་པའི་
འུར་སྒྲ་ལྟ་བུ་ནི། སེམས་ཁམས་ཅུང་ཟད་ཀྱང་མེད་པའི་བེམ་པོ་སྟེ། ཆུ་དང་
རླུང་ལས་བྱུང་ཕྱིར་སྐྱེས་བུའི་ཤེས་རྒྱུད་ཀྱིས་མ་བསྡུས་བའི་སྒྲའམ་མ་ཟིན་
པའི་འབྱུང་བའི་རྒྱུ་ལས་བྱུང་བའི་སྒྲ་ཞེས་བརྗོད་དོ། ། །
དབྱེ་ན་སྔར་བཞིན་གཉིས་ཡོད་དེ། སྒྲ་སྡུད་འཁོར་ལོའི་ནང་གསར་
འགྱུར་བཤད་པ་ལྟ་བུ་སེམས་ཅན་ལ་སྟོན་པའི་སྒྲ་དང༌། ཆུ་སྒྲ་དང་རླུང་སྒྲར་
- 339 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
བརྗོད་དོན་ཅི་ཡང་མེད་པས་སེམས་ཅན་དུ་མི་སྟོན་པའི་སྒྲའོ། །རྔ་བརྡུང་
བའི་སྒྲ་ནི་གཉིས་ཀ་ལས་བྱུང་བ་ཡིན་ཏེ། ཤེས་པས་ཟིན་པའི་ལག་པ་དང་།
མ་ཟིན་པའི་དབྱུག་པ་དང་། རྔའི་སྐྱི་པགས་སོགས་འཕྲད་པ་ལས་བྱུང་བས་
སོ། །འདི་ནི་ཐོགས་མེད་ཀྱིས་བཞེད་ཀྱི་བྱེ་བྲག་སྨྲ་བས་མི་འདོད་དེ་རྔ་དང་
ལག་པ་གཉིས་ཀ་ལས་བྱུང་བ་ནི་རྐྱེན་ཙམ་ཡིན་གྱི་རྟེན་མ་ཟིན་པའི་འབྱུང་
བར་བཞེད་པས་མ་ཟིན་པའི་འབྱུང་བའི་རྒྱུ་ལས་བྱུང་བའི་སྒྱུར་འདོད་དོ། །
ཡང་སྒྲས་རང་གི་བསྟན་དོན་རྗོད་བྱེད་ལ་གཉིས་ཡོད་དེ། སྡོང་བོ། མེ་
ཏོག འབབ་ཆུ་ཞེས་བརྗོད་པའི་ཐ་སྙད་ནི་མི་ཕལ་བས་སྡོང་བོ་སོགས་ཀྱི་
ངོ་བོ་མངོན་སུམ་དུ་མཐོང་ཞིང་རྟོགས་པ་ལ་བརྟེན་ནས་ཕར་བཏགས་པ་
ཡིན་པས་འཇིག་རྟེན་པས་བཏགས་པའི་ཐ་སྙད་ཅེས་བརྗོད་པ་དང༌། ཤེས་
བྱའི་གནས་ལུགས་མཐར་ཐུག་ཏུ་གྱུར་བའི་སྟོང་ཉིད་དང་། སྡུག་བསྔལ་བ།
གང་ཟག་གི་བདག་མེད་ཅེས་པའི་ཐ་སྙད་ནི་འཕགས་པས་མངོན་སུམ་དུ་
གཟིགས་ཏེ་ཕར་བཏགས་པའི་ཐ་སྙད་ཡིན་པས་འཕགས་པས་བཏགས་པའི་
ཐ་སྙད་ཅེས་བརྗོད་དོ། །སྒྲའི་རྣམ་གྲངས་བསྡུ་ན༔ སྙན་མི་སྙན་བར་མ་གསུམ་
དུ་འདུ་ཞིང་བྱེ་བྲག་ཚད་མེད་པར་ཤེས་དགོས་སོ། །
2.3 སྣ་དབང་གི་ཐུན་མོང་མ་ཡིན་པའི་འཇུག་བྱའི་དབྱེ་བ་སྟོན་པ་ལ།
དྲི་ལ་ཞིམ་མི་ཞིམ་ཆ་མཉམ། །
ལྷན་སྐྱེས་སྦྱར་བྱུང་སོགས་དབྱེའོ། །ཞེས་གསུངས།
གོ་དོན་ནི། དྲི་སྣ་ཤེས་ཁོ་ནའི་ལོངས་སྤྱོད་བྱ་ཡིན་ཕྱིར་དྲིའི་མཚན་
ཉིད་ནི་སྣ་ཤེས་ཀྱིས་མྱོང་བུ་ཞེས་བྱའོ། །དབུས་སྤོས་ཀྱི་དྲི་ལྟ་བུ་ནི། ཙན་དན་
དཀར་དམར་སོགས་དྲི་ཞིམ་མང་པོ་ལྷན་གཅིག་ཏུ་སྦྱར་བ་ལས་བྱུང་བས་ན་
སྦྱར་བྱུང་གི་དྲིའོ། །སྒོག་སྐྱའི་དྲི་ལྟ་བུ་ནི་རང་རྒྱུ་འབྱུང་བ་ཆེན་པོ་དང་ལྷན་
- 3:1༣） -



ས་བཅད་བཞི་པ། དོན་འགྲེལ།
ཅིག་བྱུང་བས་ན་ལྷན་སྐྱེས་ཀྱི་དྲིའོ། །དབྱེ་ན། དྲི་ཞིམ་པ། མི་ཞིམ་པ། མཉམ་
པ་དང་གསུམ་ཡོད། ཙན་དན་གྱི་དྲི་ལྟ་བུ་སྣ་ཤེས་ཀྱིས་མྱོང་ཚེ་ཚོར་བ་བདེ་
བ་སྐྱེ་བས་དབང་བོ་ལ་ཕན་པའི་རོ་སྟེ་རོ་ཞིམ་པ་དང་། དྲི་ཆེན་གྱི་དྲི་ལྟ་བུ་
སྣ་ཤེས་ཀྱིས་མྱོང་ཚེ་ཚོར་བ་སྡུག་བསྔལ་སྐྱེ་ཞིང་དབང་བོ་ལ་གནོད་པས་དྲི་
ང་བོ་དང་། བར་སྣང་གི་དྲི་དབུགས་འབྱིན་རྔུབ་ཀྱི་ཚེ་ངེས་པར་མྱོང་ཡང་
དེས་དབང་བོ་ལ་ཕན་གནོད་གང་ཡང་མི་བྱེད་པས་དྲི་མཉམ་པའོ། །བྱེ་བྲག་
དྲིའི་དབྱེ་བ་མང་དུ་ཡོད་པར་ཤེས་བར་བྱའོ། །
2.4 ལྕེ་ཤེས་ཀྱི་ཐུན་མོང་མ་ཡིན་པའི་འཇུག་བྱའི་དབྱེ་བ་སྟོན་པ་ལ།
མངར་སྐྱུར་ལན་ཚྭ་ཁ་ཚ་བསྐ། །
རོ་ནི་རྣམ་པ་དྲུག་ཏུ་འདོད། །
གཞན་ཡང་ཡིད་འོང་མི་འོང་དང་། །
བར་མ་གསུམ་སོགས་དབྱེ་བ་མང༌། །ཞེས་གསུངས།
གོ་དོན་ནི། རོ་ལྕེ་ཤེས་ཁོ་ནའི་ལོངས་སྤྱོད་བྱ་ཡིན་ཕྱིར་རོའི་མཚན་ཉིད་
ཡང་ལྕེ་ཤེས་ཀྱིས་མྱོང་བྱ་ཞེས་བྱའོ། །
དབྱེ་ན་དྲུག་ཡོད་དེ། མངར་བ་བུ་རམ་གྱི་རོ་ལྟ་བུ། སྐྱུར་བ་སྐྱུ་རུ་རའི་
རོ་ལྟ་བུ། ལན་ཚྭ་བ་ཚྭ་ཁུའི་རོ་ལྟ་བུ། ཚ་བ་སྨན་ཚ་བ་གསུམ་(ཕོ་བ་རིས། པི་
པི་ལིང་། སྨན་ལྷ་)གྱི་རོ་ལྟ་བུའོ། ཁ་བ་ཏིག་ཏའི་རོ་ལྟ་བུ། སྐ་བ་ཨ་རུ་རའི་རོ་
ལྟ་བུ། དེ་དག་གི་ཆ་ཤས་འདྲེས་བ་ལས་བྱེ་བྲག་མང་དུ་ཡོད་པར་ཤེས་བར་
བྱའོ། ། །
འདི་ལའང་ལྷན་སྐྱེས་ཀྱི་རོ་དང་། སྦྱར་བྱུང་གི་རོའི་ཁྱད་པར་ཡོད་པས་
གོ་དོན་སྔར་བཞིན་ཤེས་བར་བྱ་ལ། བསྡུ་ན་རོ་ཡིད་དུ་འོང་མི་འོང་བར་མ་
གསུམ་དུ་འདུའོ། །
-3q 1 -



བོད་རིག་པའི་གནད་བཞི་ཞིབ་འཇུག་སྦས་དོན་གསལ་བྱེད།
2.5 ལུས་ཤེས་ཀྱི་ཐུན་མོང་མ་ཡིན་པའི་འཇུག་བྱའི་དབྱེ་བ་སྟོན་པ་ལ།
རེག་བྱ་རྒྱུ་དང་འབྲས་བུ་གཉིས། །
སྲ་གཤེར་དྲོ་གཡོ་རྒྱུ་འབྱུང་རེག །
འཇམ་རྩུབ་ལྕི་ཡང་བཀྲེས་སྐོམ་གྲང་། །
མཉེན་ལྷོད་དམ་ཚིམ་ན་རྒ་འཆི། །
ངལ་སོས་བ་དང་སྤུང་ཆེ་སོགས། །
འབྲས་བུའི་རེག་བྱའི་དབྱེ་བའོ། །ཞེས་གསུངས་
གོ་དོན་ནི། རེག་བྱ་ལུས་ཤེས་ཁོ་ནའི་ལོངས་སྤྱོད་བྱ་ཡིན་ཕྱིར་རེག་བྱའི་
མཚན་ཉིད་ཡང་ལུས་ཤེས་ཀྱིས་མྱོང་བྱ་ཡིན་ནོ། །
དབྱེ་ན་གཉིས་ལས། འབྱུང་བར་གྱུར་བའི་རེག་བྱ་(་ས་ཆུ་མེ་རླུང་བཞི་)
འགྱུར་གྱི་རེག་བྱ་(འབྱུང་བཞིའི་བྱེད་ལས་སུ་གྱུར་བའི་རེག་བྱ་སྟེ་འཇམ་པ།
རྩུབ་པ། ལྕི་བ། ཡང་བ། ཆུ་དང་རླུང་ཤེས་ཆེ་བ་ལས་གྱུར་བའི་རེག་བྱ་གྲང་བ།
ཕོ་བའི་ནང་རླུང་ཤས་ཆེ་བ་ལས་གྱུར་བའི་ཟས་འདོད་པར་བྱེད་པའི་རེག་
བྱ་བཀྲེས་བ། མེ་ཤས་ཆེ་བ་ལས་གྱུར་བའི་སྐོམ་འདོད་པར་བྱེད་པའི་རེག་བྱ་
སྐོམ་པ་)འདི་དག་ལ་ཟས་འདོད་པ་དང་སྐོམ་འདོད་པ་ཞེས་སྨོས་བ་ནི་རྒྱུ་
ལ་འབྲས་བུའི་མིང་གིས་བཏགས་པའི་བཏགས་མིང་ངོ༌། །
གཞན་ཡང་། མཉེན་ང༌། ལྷོད་པ། དམ་པ། ཚིམ་པ། ན་བ། རྒ་བ། འཆི་བ།
ངལ་སོས་བ། སྤུངས་ཆེ་བ་སྟེ་ལུས་སྟོབས་དང་ལྡན་ནས་སྡུག་བསྔལ་ལ་མ་ཞུམ་
པ་འདི་དག་གིས་མཚོན་ནས་རེག་བྱ་མྱོང་ཚུལ་དུ་མ་ཡོད་པ་ཤེས་པར་བྱའོ།།
2.6 ཆོས་ཀྱི་སྐྱེ་མཆེད་པའི་གཟུགས་ཀྱི་རྣམ་གྲངས་སྟོན་པ་ལ།
ཆོས་ཀྱི་སྐྱེ་མཆེད་པ་ཡི་གཟུགས་ལྔ་ནི། ། །
བསྡུས་ལས་གྱུར་དང་མངོན་པར་སྐབས་ཡོད་དང་། །
་ 32 -



ས་བཅད་བཞི་པ། དོན་འགྲེལ།
ཡང་དག་བླངས་པ་ལས་བྱུང་གཟུགས་དང་ནི། །
ཀུན་བཏགས་པ་དང་དབང་འབྱོར་གཟུགས་ལྔའོ། །ཞེས་གསུངས།
གོ་དོན་ནི། གང་ཡུལ་ལ་གཟུགས་འདི་དང་འདིའོ། །གཟུགས་འདི་ལྟ་བུ་
དང་འདི་ལྟ་བུའི་ཞེས་མཉམ་པར་བཞག་པའམ། མ་བཞག་པ་ཡང་རྟོག་པ་
དང་མཚུངས་པར་ལྡན་བས་བཀྲ་བར་འཛིན་པ་(རགས་པར་འཛིན་པ་)སྟེ་
ཡུལ་ཆ་དང་བཅས་པར་བློ་ལ་སྣང་བ་ཉིད་ཆོས་ཀྱི་སྐྱེ་མཆེད་པའི་གཟུགས་
ཡིན་ནོ། །དེའི་ཕྱིར། ཡིད་ཤེས་ཁོ་ནའི་ཡུལ་དུ་གྱུར་བའི་ཆོས་ཀྱི་སྐྱེ་མཆེད་
པའི་གཟུགས་རུང་དེ་ཆོས་ཀྱི་སྐྱེ་མཆེད་པའི་གཟུགས་ཀྱི་མཚན་ཉིད་དོ། །
དབྱེ་ན་ལྔ་ལས་
རགས་པའི་གཟུགས་ལ་ཡིད་ཀྱིས་ཆ་དང་ཆར་ཕྱེ་བས་ཡིད་ཤེས་ཀྱི་
ཡུལ་དུ་རྡུལ་ཕྲ་རབ་ཏུ་སྣང་བ་ནི་བསྡུས་པ་ལས་གྱུར་བ་ཞེས་བྱའོ། །ཁ་ཅིག
རྡུལ་ཕྲ་རབ་གཟུགས་མ་ཡིན་ཏེ། ཆ་མེད་ཅིང་གནོད་པར་བྱ་མི་རུང་ངོ་ཞེ་
ན། སྐྱོན་མེད་དེ། གཅིག་པུ་ལ་དེ་མེད་ཀྱང་མང་དུ་ཚོགས་ན་ཡོད་པའི་ཕྱིར་
གཟུགས་སུ་བཞག་གོ ། །
ཡིད་ཤེས་ཁོ་ན་ལ་བར་གྱི་སྣང་བ་སྐྱ་སེང་སེང་སྣང་བ་ལྟ་བུ་ནི་མངོན་
པར་སྐབས་ཡོད་པའི་གཟུགས་སོ་ ། །
ཡང་དག་པར་བླངས་བ་ལས་བྱུང་བ་ནི། སོ་སོ་ཐར་བའི་སྡོམ་པ་ལྟ་བུ།
འདི་ནི་རང་ཀུན་ནས་སློང་བའི་ཀུན་སློང་གཞན་གྱི་བློ་ཡུལ་དུ་རིག་པར་མི་
བྱེད་པས་རྣམ་པར་རིག་བྱེད་མ་ཡིན་བའི་གཟུགས་ཞེས་བྱའོ། །
ཀུན་བཏགས་པ་ནི། མི་སྡུག་པ་བསྒོམ་པའི་ཡིད་ལ་གསལ་བར་སྣང་
བའི་ཀེང་རུས་ཀྱི་གཟུགས་བརྙན་དང་། ཆུ་ནང་དུ་ཤར་བའི་ཟླ་གཟུགས་
དང་། རྨི་ལམ་དུ་སྣང་བའི་འཇིགས་རུང་གི་གཟུགས་ལྟ་བུའོ། །
- 34 3་



བོད་རིག་པ་འི་གནད་གཞི་ཞིབ་འཇུག་སྦས་དོན་གསལ་བྱེད།
དབང་འབྱོར་བའི་གཟུགས་ནི། བསམ་གཏན་དང་ཏིང་ངེ་འཛིན་ལ་
དབང་འབྱོར་བའི་སྟོབས་ཀྱིས་སྣང་བའི་ས་ཆུ་ལ་སོགས་པའི་གཟུགས་བརྙན་
ལྟ་བུ། །འདི་ནི་ཏིང་ངེ་འཛིན་ལ་དབང་འབྱོར་བའི་སྟོབས་ཀྱིས་སྣང་གིས་རྡུལ་
ཕྲན་བསགས་པའི་རྒྱུའི་འབྱུང་བ་མ་ཡིན་ནོ། །ཆོས་ཀྱི་སྐྱེ་མཆེད་པའི་གཟུགས་
ལྔ་བོ་གང་ཡིན་ཡང་བསྟན་མེད་ཐོགས་མེད་ཀྱི་གཟུགས་སུ་ཤེས་བར་བྱའོ། །
རྣམ་པར་རིག་བྱེད་མ་ཡིན་པའི་གཟུགས་ཀྱི་མཚན་ཉིད་ནི། ཁྱད་ཆོས་
བཞིས་ཁྱད་པར་བྱས་པའི་ཆོས་ཀྱི་སྐྱེ་མཆེད་པའི་གཟུགས་དང་བྱེད་པ་
མཐུན་པ་དེ་ཡིན་ནོ། །མཚན་གཞི་ནི། སོ་ཐར་གྱི་སྡོམ་པ་ལྟ་བུ། དེ་ཆོས་ཅན་
ཁྱད་ཆོས་བཞིས་གཟུགས་སུ་བཞག་པ་ཡིན་ཏེ།
གཡེངས་བ་དང་སེམས་མེད་(ཡིད་ཀྱི་རྣམ་ཤེས་འབྱུང་བ་ནི། རྟག་
ཏུའོ་འདུ་ཤེས་མེད་པ་དང་། །སྙོམས་པར་འཇུག་པ་རྣམ་གཉིས་དང་། །
སེམས་མེད་གཉིད་དང་བརྒྱལ་མ་གཏོགས༔ །) པའི་གནས་སྐབས་སུ་བར་མ་
ཆད་དུ་འབྱུང་གིས་སེམས་ཀྱིས་བསྡུས་བ་མིན་པ།
ངོ་བོ་དགེ་མི་དགེ་གང་རུང་དུ་གྲུབ་པ་
ཇི་སྲིད་རྟེན་ཉམས་པའམ་གཏོང་རྒྱུ་མ་བྱུང་གི་བར་དུ་རྒྱུན་ཆགས་སུ་
འབྱུང་བ། རང་རྒྱུད་ཀྱིས་ཟིན་པའི་འབྱུང་བ་ཆེན་པོ་བཞི་ལས་བྱུང་བས་
འབྲས་གཟུགས་ཡིན་པ་བཅས་སོ། །
རྣམ་པ་ར་རིག་བྱེད་མ་ཡིན་པའི་གཟུགས་ཞེས་བརྗོད་པའི་རྒྱུ་མཚན་
ཡོད་དེ། རང་ཀུན་ནས་སློང་བྱེད་ལུས་ངག་གི་རྡུལ་གྱི་ཆ་ཤས་རྣམས་མི་
གཞན་ལ་རིག་པར་མི་བྱེད་པས་ན་རྣམ་པར་རིག་བྱེད་མ་ཡིན་པའི་གཟུགས་
ཞེས་བརྗོད་དེ། དཔེར་ན། སྡོམ་ལྡན་མིའི་རྒྱུད་ཀྱི་སྡོམ་པ་ནི་འདིའི་ཞེས་དེའི་
ལུས་མཐོང་ཙམ་གྱིས་མི་ཤེས་པས་རྣམ་པར་རིག་བྱེད་མ་ཡིན་པའི་གཟུགས་
344 -



ས་བཅད་བཞི་པ། དོན་འགྲེལ།
ཞེས་བྱའོ། །
ཆོས་ཀྱི་སྐྱེ་མཆེད་པའི་གཟུགས་དང་རྣམ་པར་རིག་བྱེད་མ་ཡིན་པའི་
གཟུགས་གཉིས་མི་འདྲ་ཚུལ་ནི། ཡང་དག་པར་བླངས་བ་ལས་བྱུང་བའི་ཆོས་
ཀྱི་སྐྱེ་མཆེད་པའི་གཟུགས་མ་གཏོགས་གཞན་བཞི་བོ་རྣམ་པར་རིག་བྱེད་མ་
ཡིན་པའི་གཟུགས་མ་ཡིན་ཏེ། རིག་བྱེད་མ་ཡིན་པའི་གཟུགས་ཡིན་ན་དགེ་
མི་དགེ་གང་རུང་ཡིན་དགོས་པ་གང་ཞིག གཞན་བཞི་བོ་དགེ་མི་དགེ་གང་
ཡང་མིན་པའི་ལུང་མ་བསྟན་ཡིན་པའི་ཕྱིར་རོ། ། །
རྣམ་པར་རིག་བྱེད་ཅེས་བརྗོད་པའི་རྒྱུ་མཚན་ནི། ཇི་ལྟར་སྒྱུ་མ་མཁན་
གྱིས་རྡེའུ་ཤིང་རྟ་གླང་སོགས་ཀྱི་དབྱིབས་སུ་བཀོད་པ་སྟེ་སྤྲུལ་བ་མཐོང་བ་
ན། སྤྲུལ་གཞི་རྡེའུ་ཤིང་མཐོང་བ་ཡིན་གྱི། དེ་ལས་གཞན་མཐོང་རྒྱུ་མེད་མོད།
རྡེའུ་ཤིང་རྣམས་མཐོང་བའི་དབང་གིས་རྡེའུ་ཤིང་རྣམས་བཀོད་ལུགས་ཀྱི་
སྤྲུལ་བ་དེ་ཡང་རྣམ་པར་རིག་པས་ན་རྣམ་པར་རིག་བྱེད་ཀྱི་གཟུགས་ཞེས་
བརྗོད་པ་དང་། ཡང་མགལ་མེ་འཁོར་ལོར་མཚོན་ན། འཁྲུལ་གཞི་མེ་ཙམ་
ལས་སྣང་རྒྱུ་མེད་མོད། ཕ་རོལ་བས་མགལ་དུམ་བསྐོར་བའི་དབང་གིས་
འཁོར་ལོར་སྣང་བ་ལྟ་བུའོ། །
དེས་ན་རྣམ་པར་རིག་བྱེད་དང་རིག་བྱེད་མ་ཡིན་པའི་གཟུགས་གང་
ཡིན་ཀྱང་ལུས་ངག་གི་ལས་ཀྱི་ཁྱད་པར་མཚུངས་སོ། །
ལས་་ལ་བཤད་ཚུལ་མི་འདྲ་བ་གཉིས་འདུག་སྟེ། བྱེ་བྲག་སྨྲ་བས། ལས་”་ལ་
རིག་བྱེད་དང་རིག་བྱེད་མ་ཡིན་པ་གཉིས་སུ་བྱས་ནས་ལུས་ངག་གི་ཐ་སྙད་
ཁྱད་པར་ཅན་དུ་འདོད་པས་གཟུགས་ཅན་ཁོ་ནར་འདོད་ལ། དབྱིག་གཉེན་
གྱིས་དེ་བཀག་ནས་ལུས་ངག་གི་རིག་བྱེད་དང་མཉམ་དུ་འཇུག་པའི་སེམས་
བྱུང་གི་ནང་ཚན་སེམས་པར་བཞེད་དོ། །
- 345 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ངག་གི་རྣམ་པར་རིག་བྱེད་ནི། གར་མཁན་མའི་གླུ་དབྱངས་ལྟ་བུ་སྟེ།
འདིས་རང་ཀུན་ནས་སློང་བའི་བསམ་པ་གཞན་ལ་རིག་པར་བྱེད་པའི་ཕྱིར་
རྣམ་པར་རིག་བྱེད་ཅེས་བཤད་དོ། །
དབང་དོན་བཅུ་བོ་དེ་དག་རྡུལ་ཕྲ་རབ་བསགས་པ་ལས་བྱུང་ཕྱིར་དེ་
དག་རྩོམ་གཞིའི་རྡུལ་ཕྲ་རབ་དང་། དེ་ཇེ་རྒྱས་སུ་ཕྱིན་པའི་རགས་པ་དང་།
རི་རབ་སོགས་འཇལ་བྱེད་ཀྱི་ཚད་སོགས་སྟོན་པ་ལ།
ཕྲ་རབ་རྡུལ་དང་རྡུལ་ཕྲན་དང་། །
ལྕགས་ཆུ་རི་བོང་ལུག་དང་གླང་། །
ཉི་ཟེར་སྲོ་མ་ཤིག་ནས་སོར། །
གོང་ནས་གོང་དུ་བདུན་འགྱུར་ཏེ། །
སོར་མོ་ཉེར་བཞི་ཁྲུ་གང་ལ། ། །
ཁྲུ་བཞི་གཞུ་འདོམ་གང་ཞེས་བྱ། །
གཞུ་འདོམ་ལྔ་བརྒྱ་རྒྱང་གྲགས་ཏེ། །
རྒྱང་གྲགས་བརྒྱད་ནི་དཔག་ཚད་དོ། །ཞེས་གསུངས།
གོ་དོན་ནི། །
རྡུལ་ཕྲ་རབ། གཟུགས་ཀྱི་ཆུང་ངུའི་མཐར་ཐུག་སྟེ་དེའི་སྟེང་ཕྱོགས་ཆེ་
འབྱེད་མི་ནུས་བ་ཡིན།
རྡུལ་ཕྲན་ནི། རྡུལ་ཕྲ་རབ་བདུན་འདུས་པའི་གཟུགས་ལ་ཟེར། མདོ་
སྡེ་བས་རྡུལ་ཕྲ་རབ་རྣམས་ཕན་ཚུན་མ་འབྱར་བར་འདུས་བར་འདོད་དེ་
འབྱར་ན་རྩོམ་གཞིའི་རྡུལ་ཕྲ་རབ་ཕྱོགས་ཆེ་ཅན་དུ་འགྱུར་བར་དོགས་སོ། །འོ་
ན་རགས་པ་མི་འཐོར་བ་ཅི་ཞེ་ན། རླུང་གིས་ཁམས་ཀྱིས་བཟུང་བར་བཤད་དོ། །
ལྕགས་རྡུལ་ནི། རྡུལ་ཕྲན་བདུན་འདུས་པའི་གཟུགས་ལ་ཟེར།
.. 346 -



ས་བཅད་བཞི་པ༌། དོན་འགྲེལ།
ཆུ་རྡུལ་ནི། ལྕགས་རྡུལ་བདུན་འདུས་པའི་གཟུགས་ལ་ཟེར།
རི་བོང་གི་རྡུལ་ནི། ཆུ་རྡུལ་བདུན་འདུས་པའི་གཟུགས་ལ་ཟེར།
ལུག་གི་རྡུལ་ནི། རི་བོང་གི་རྡུལ་བདུན་འདུས་པའི་གཟུགས་ལ་ཟེར།
གླང་གི་རྡུལ་ནི། ལུག་རྡུལ་བདུན་འདུས་པའི་གཟུགས་ལ་ཟེར། །
ཉི་ཟེར་གྱི་རྡུལ་ནི། གླིང་རྡུལ་བདུན་འདུས་པའི་གཟུགས་ལ་ཟེར།
སྲོ་མ་གཅིག་ནི། ཉི་ཟེར་གྱི་རྡུལ་བདུན་འདུས་པའི་གཟུགས་ལ་ཟེར།
ཤིག་གཅིག་ནི། སྲོ་མ་བདུན་འདུས་པའི་གཟུགས་ལ་ཟེར། སྤྱིར་སྲོ་མ་
དང་ཤིག་གཉིས་སྲོག་ཆགས་ཡིན་ཡང་འདིར་ཚད་འཇལ་ཕྱིར་འདྲ་བ་རྒྱུ་
མཚན་དུ་བྱས་ནས་བཏགས་པ་ཡིན་ཏེ། མི་སྟོབས་ལྡན་ལ་སེང་གེ་ཞེས་
བརྗོད་པ་བཞིན་ནོ། ། །
ནས་ནི། ཤིག་བདུན་འདུས་པའི་གཟུགས་ལ་ཟེར། །
སོར་མོའི་ཚིགས་ནི། ནས་བདུན་འདུས་པའི་གཟུགས་ལ་ཟེར།
སོར་མོ་ཉེར་བཞི་ལ་ཁྲུ་གང་དང་། ཁྲུ་བཞི་ལ་གཞུ་འདོམ་གང་དང་། །གཞུ་
འདོམ་ལྔ་བརྒྱ་རྒྱང་གྲགས་གཅིག་དང་། (གྲོང་ལས་རྒྱང་གྲགས་གཅིག་གིས་
འཕགས་པ་ལ་དགོན་པ་ཟེར་)རྒྱང་གྲགས་བརྒྱད་ལ་དཔག་ཚད་གཅིག་གོ །དེ་
དག་གིས་སྣོད་བཅུད་ཀྱི་ཚད་ཐམས་ཅད་འཇལ་བར་བྱེད་དོ། །
གཞན། མདོ་རྒྱ་ཆེར་རོལ་བ་ལས། གཞུ་སྟོང་ལ་མ་ག་དྷའི་རྒྱང་གྲགས་
གཅིག་དང་། རྒྱང་གྲགས་བཞི་ལ་དཔག་ཚད་གཅིག་ཏུ་བཤད་པའང་ཡོད་དོ། །
དོགས་གཅོད། །
ཁ་ཅིག་གིས་རི་བོང་གི་རྡུལ། ལུག་རྡུལ། གླང་རྡུལ་སོགས་ནི་སྲོག་
ཆགས་དེ་དག་གི་སྤུའི་རྩེ་མོ་དང་དེ་ལ་ཆགས་པའི་རྡུལ་ལ་བཤད་པ་ཡོད་
མོད། འཐད་པར་མ་མཐོང་སྟེ་རི་བོང་ལ་ཆེ་ཆུང་གི་དབང་གིས་སྤུ་ལ་སྦོམ་
- 347 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཕྲུ་ཡོད་ཕྱིར་ཚད་ངེས་ཅན་འཇལ་དཀའ་བར་འདུག་གོ འོ་ན་ཅིའི་ཕྱིར་རི་
བོང་གི་རྡུལ་སོགས་བཤད་པ་ཡིན་ཞེ་ན། 《མཆིམས་མཛོད་》ལས། “རྡུལ་
འདུས་པའི་གནས་སྐབས་ལ་མིང་དེ་ལྟར་བཏགས་”པར་བཤད་པ་ཉིད་
འཐད་པ་ཡིན་ནོ། ། །
2.ཚོར་ཕུང་གི་ངོ་བོ་དང་དབྱེ་བ་རྒྱས་བར་འཆད་པ་ལ།
ཚོར་བའི་ཕུང་བོའི་དབྱེ་བ་ལ། །
བདེ་དང་སྡུག་བསྔལ་བཏང་སྙོམས་གསུམ། །
བདེ་དང་ཡིད་བདེ་སྡུག་བསྔལ་དང་། །
ཡིད་མི་བདེ་དང་བཏང་སྙོམས་ལྔ། །
མིག་གི་འདུས་ཏེ་རེག་པ་ལས། །
བྱུང་བའི་ཚོར་བ་ལ་སོགས་དྲུག །
དེ་ལ་བདེ་སྡུག་བཏང་སྙོམས་ཀྱི། །
དབྱེ་བས་ཚོར་བ་བཅོ་བརྒྱད་འགྱུར། །
ཡང་ནི་ལུས་ཚོར་སེམས་ཚོར་གཉིས། །
ཟང་ཟིང་བཅས་དང་ཟང་ཟིང་མེད། །
ཞེན་པ་རྟེན་དང་ངེས་འབྱུང་རྟེན། །
ལ་སོགས་དབྱེ་བས་དུ་མར་འགྱུར། །ཞེས་གསུངས།
གོ་དོན་རིམ་བཞིན།
ཚོར་བའི་ཕུང་བོའི་མཚན་ཉིད་ནི། རང་ཡུལ་རང་སྟོབས་ཀྱིས་མྱོང་
བའི་སེམས་བྱུང་དུ་མ་སྤུངས་བ་དེ་ཡིན། མཚན་ཉིད་ཀྱི་ཟུར་དུ་མྱོང་བ་ཞེས་
པའི་དོན་ནི་བདེ་སྡུག་བར་མ་ཅི་རིགས་ལ་ལོངས་སྤྱད་པའི་དོན་ཏེ། མེས་
རེག་པ་ལས་སྐྱེས་བའི་ཚོར་བ་སྡུག་བསྔལ་ནི་མེའི་ངོ་བོ་རང་སྟོབས་ཀྱིས་
- 348 -



ས་བཅད་བཞི་པ། དོན་འགྲེལ།
མྱོང་བ་སྟེ་ལོངས་སུ་སྤྱད་པའི་ཚོར་བ་ཡིན་ལ། ཚོར་བས་རང་ཡུལ་མེ་སོགས་
ཅི་རིགས་ལ་ལོངས་སྤྱད་པས་བདེ་སྡུག་གི་རྣམ་པ་མྱོང་བར་བྱེད་དོ། །གཞུང་
གཞན་དུ་ཚོར་བའི་ཡུལ་ལ་བདེ་སྡུག་བཏང་སྙོམས་ཞེས་འབྱུང་བ་ནི་ཡིད་
འོང་མི་འོང་བར་མ་གསུམ་ལ་བྱེད་པ་མ་གཏོགས་བདེ་སྡུག་དངོས་ཚོར་
བར་གོ་དགོས།
དབྱེ་ན་གསུམ་ལས། ཚོར་བ་བདེ་བའི་མཚན་ཉིད་ནི། རང་ཡུལ་དུ་གྱུར་
བའི་ཡིད་འོད་མྱོང་བ་ལས་བྱུང་བའི་ཚོར་བ་དེ་ཡིན། མཚན་གཞི་ནི། སྒྲ་སྙན་
ཐོས་པ་ལས་བྱུང་བའི་ཡིད་ཀྱི་དགའ་བདེ་ལྟ་བུ།
ཚོར་བ་སྡུག་བསྔལ་གྱི་མཚན་ཉིད་ནི། རང་ཡུལ་དུ་གྱུར་བའི་ཡིད་མི་
འོང་མྱོང་བ་ལས་བྱུང་བའི་ཚོར་བ་དེ་ཡིན། མཚན་གཞི། ཚིག་རྩུབ་ཐོས་པ་
ལས་བྱུང་བའི་ཡིད་ཀྱི་གདུང་ལྟ་བུ། །
ཚོར་བ་བཏང་སྙོམས་ཀྱི་མཚན་ཉིད་ནི། རང་ཡུལ་དུ་གྱུར་བའི་ཡིད་
འོང་མི་འོང་ལས་གཞན་བར་མ་མྱོང་བ་ལས་བྱུང་བའི་ཚོར་བ་དེ་ཡིན།
མཚན་གཞི་བདེ་སྡུག་གང་ཡང་མིན་པའི་ཚོར་བ་བར་མ་ལྟ་བུའོ། །
སྤྱིར་ཚོར་བའི་བྱེ་བྲག་འདིར་མ་འདུས་པ་མེད་ཀྱང་། དབྱེ་ཚུལ་གཞན་
ཡང་འདུག་སྟེ། ཚོར་བ་བདེ་བའི་དབང་བོ། སྡུག་བསྔལ། ཡིད་བདེ། ཡིད་མི་
བདེ། བཏང་སྙོམས་ཀྱི་དབང་བོ་ལྔར་ཡོད་དོ། །
བདག་རྐྱེན་དབང་བོའི་སྒོ་ནས་དབྱེ་ན། མིག་གི་འདུས་ཏེ་རེག་པ་ལས་
བྱུང་བའི་ཚོར་བ་ནས་ཡིད་ཀྱིས་འདུས་ཏེ་རེག་པ་ལས་བྱུང་བའི་ཚོར་བའི་
བར་དྲུག་ཡོད། དྲུག་པོ་རེ་རེར་བདེ་སྡུག་བཏང་སྙོམས་གསུམ་གསུམ་དུ་ཕྱེ་
བས་བཅོ་བརྒྱད་དུ་ཡོད་དོ། །
གཞན་ཡང་ལུས་ལ་སྲེད་པ་དང་མཚུངས་ལྡན་གྱི་ཚོར་བ་ཟང་ཟིང་
-349 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
དང་བཅས་པ། སྲེད་པ་དང་མི་ལྡན་པ་ཟང་ཟིང་མེད་པའི་ཚོར་བ། གཟུགས་
སོགས་འདོད་ཡོན་ལྔ་ལ་སྲེད་པ་དང་མཚུངས་བར་ལྡན་པ་ཞེན་པ་རྟེན་
པའི་ཚོར་བ། ཞེན་པ་མེད་པ་མངོན་འབྱུང་རྟེན་པའི་ཚོར་བ་སོགས་ཀྱི་རྣམ་
གྲངས་ཀྱང་ཡོད་དོ།།
ཚོར་བ་ཐམས་ཅད་བསྡུ་ན། ལུས་ཚོར་དང་སེམས་ཚོར་གཉིས་སུ་འདུ་
ཞིང༌། ལུས་ཚོར་དང་དབང་ཤེས་སུ་གྱུར་བའི་ཚོར་བ་དོན་གཅིག །སེམས་
ཚོར་དང་ཡིད་ཤེས་སུ་གྱུར་བའི་ཚོར་བ་དོན་གཅིག་གོ །
3.འདུ་ཤེས་ཀྱི་ཕུང་བོ་དང་དེའི་རྣམ་གྲངས་རྒྱས་པར་འཆད་པ་ལ།
མིག་གི་འདུས་ཏེ་རེག་པ་ལས། ། །
བྱུང་བའི་འདུ་ཤེས་ལ་སོགས་དྲུག །
དོན་དང་ཐ་སྙད་འཛིན་པ་གཉིས། །
ཡང་ནི་མཚན་བཅས་མཚན་མེད་དང་། །
ཆུང་ངུ་ཆེ་དང་ཚད་མེད་པ། །
ཅི་ཡང་མེད་པའི་འདུ་ཤེས་དྲུག །
དེ་ལ་སོགས་པའི་དབྱེ་བ་མཛོད། །ཞེས་གསུངས།
གོ་དོན་རིམ་བཞིན། འདུ་ཤེས་ཀྱི་ཕུང་བོའི་མཚན་ཉིད་ནི། རང་ཡུལ་
རང་སྟོབས་ཀྱིས་མཚན་མ་འཛིན་པའི་སེམས་བྱུང་དུ་མ་སྤུངས་བ་དེ་ཡིན།
འདི་དང་འདུ་ཤེས་གཉིས་དོན་གཅིག མཚན་མ་འཛིན་པ་ཞེས་པ་ནི་ཡུལ་གྱི་
སྤུ་རིས་སམ་ཁྱད་པར་འབྱེད་པའི་དོན་ཏེ། དཔེར་ན། བྱུ་རུའི་ཁ་དོག་དམར་
བོ་མཐོང་བའི་མིག་གི་རྣམ་པར་ཤེས་པའི་འཁོར་དུ་བྱུང་བའི་འདུ་ཤེས་ལ་
མཚོན་ན། འདུ་ཤེས་དེའི་སྟོབས་ཀྱིས་བྱུ་རུའི་ཁ་དོག་དམར་བོ་ཉིད་དཀར་
བོ་དང་སྔོན་པོ་སོགས་ལས་ཁྱད་པར་དུ་ཕྱེ་ནས་བཟུང་བའི་ཕྱིར་དོན་ལ་
- 350 -



ས་བཅད་བཞི་པ། དོན་འགྲེལ།
མཚན་མ་འཛིན་པའི་འདུ་ཤེས་ཞེས་བྱའོ། །
འདི་ནི་སྐྱེས་བའོ། འདི་ནི་བུད་མེད་དོ་ཞེས་ཐ་སྙད་དམ་མིང་ཙམ་གྱི་
ཁྱད་པར་ཕྱེ་ནས་འཛིན་པ་ནི་ཐ་སྙད་ལ་མཚན་མ་འཛིན་པའི་འདུ་ཤེས་སོ། །སྤྱིར་
འདུ་ཤེས་རྣམས་བསྡུ་ན། དོན་དང་ཐ་སྙད་ལ་མཚན་མ་འཛིན་པའི་འདུ་
ཤེས་གཉིས་སུ་འདུ་བ་དང༌། ནང་གི་དབྱེ་བ་ནི་གྲངས་མེད་མོད། རྟེན་གྱི་སྒོ་
ནས་དབྱེ་ན། མིག་གི་འདུས་ཏེ་རེག་པ་ལས་བྱུང་བའི་འདུ་ཤེས་ནས་ཡིད་ཀྱི་
བར་དྲུག་ཡོད་དོ། །
དམིགས་པའི་སྒོ་ནས་དྲུག་ཡོད་པ་ལས།
མཚན་མ་དང་བཅས་པའི་འདུ་ཤེས་ནི། གཞུང་མང་བོར་ཐ་སྙད་ལ་མི་
མཁས་བ་སྟེ། སྐད་མ་བསླབས་པའི་མིས་གཟུགས་ལ་འདུ་ཤེས་ནི་འབྱུང་ཡང་
གཟུགས་སོ་སྙམ་དུ་མི་ཤེས་བ་ལྟ་བུར་ངོས་བཟུང་ཡང་། དོན་དུ་མཚན་མ་
མེད་པའི་དབྱིངས་དང་། འགོག་པ་དང༌། སྲིད་རྩེ་ལ་སྙོམས་པར་ཞུགས་པའི་
འདུ་ཤེས་གསུམ་མ་གཏོགས་པའི་འདུ་ཤེས་ཐམས་ཅད་དོ། །
མཚན་མ་མེད་པའི་འདུ་ཤེས་ནི། མཚན་མ་མེད་པའི་དབྱིངས་དང་།
འགོག་པ་དང་། སྲིད་རྩེར་སྙོམ་པར་ཞུགས་པའི་འདུ་ཤེས་གསུམ་ཡིན་ཏེ།
དང་པོས་སྒྲ་དོན་འདྲེས་བར་བསྲེ་མི་ཤེས་པས་སྒྲ་བཏགས་མིང་གི་མཚན་
མ་མེད་པ་དང་། གཉིས་པས་ཡུལ་གྱི་ཆོས་ཉིད་དམ་གནས་ལུགས་མཐར་
ཐུག་གསལ་བར་སྣང་བས་སྒྲོ་བཏགས་མིང་གི་མཚན་མ་དང་འདུས་བྱས་
དོན་གྱི་མཚན་མ་མེད་པ་དང་། སྲིད་རྩེར་རྣམ་ཤེས་ཀྱི་རྒྱུ་བ་མི་གསལ་བས་
གསལ་བའི་མཚན་མ་མེད་པས་མཚན་མ་མེད་པའི་འདུ་ཤེས་སུ་བཞག་གོ །
འདུ་ཤེས་གང་གིས་འདོད་ཁམས་ཤེས་པ་ནི་ཆུང་ངུའི་འདུ་ཤེས་དང་།
འདུ་ཤེས་གང་གིས་གཟུགས་ཁམས་ཤེས་པ་ནི་རྒྱ་ཆེན་པོར་གྱུར་བའི་
- 35] -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
འདུ་ཤེས་དང་།
འདུ་ཤེས་གང་གིས་གཟུགས་མེད་དང་པོ་གཉིས་ཏེ་ནམ་མཁའ་མཐའ་
ཡས་དང་རྣམ་ཤེས་མཐའ་ཡས་ཤེས་བ་ནི་ཚད་མེད་པའི་འདུ་ཤེས་དང་།
འདུ་ཤེས་གང་གིས་ཅི་ཡང་མེད་པའི་སྐྱེ་མཆེད་ཤེས་པ་ནི་ཅི་ཡང་མེད་
པའི་འདུ་ཤེས་སོ། །
4.འདུ་བྱེད་ཀྱི་ཕུང་བོ་དང་དེའི་རྣམ་གྲངས་རྒྱས་པར་འཆད་པ་ལ་
འདུ་བྱེད་ཀྱི་ནི་ཕུང་བོ་ལ། ། །
མཚུངས་ལྡན་མཚུངས་ལྡན་མིག་གཉིས་ལས། །
སེམས་དང་མཚུངས་བར་ལྡན་པ་ནི། །
སེམས་བྱུང་ལྔ་བཅུ་ང་གཅིག་སྟེ། །ཞེས་གསུངས།
གོ་དོན་རིམ་བཞིན། འདུ་བྱེད་ཀྱི་ཕུང་བོའི་མཚན་ཉིད་ནི། གཟུགས་
དང་ཚོར་བ། འདུ་ཤེས་དང་རྣམ་ཤེས་ཀྱི་ཕུང་བོ་བཞི་གང་ཡང་མིན་པའི་
འདུས་བྱས་དེ་ཡིན། འདི་དང་འདུ་བྱེད་གཉིས་དོན་གཅིག (འདུ་བྱེད་ཅེས་པ་
འདུས་བྱས་ཀྱི་མ་འོངས་པའོ་)མཚན་གཞི་ནི། ཆུ་སྒྲའི་མི་རྟག་ལྟ་བུ་ཡིན་ཏེ།
དེ་ནི་དབྱིབས་དང་ཁ་དོག་མིན་པས་གཟུགས་ཀྱི་ཕུང་བོ་མིན་པ་དང༌། རང་
ཡུལ་རང་སྟོབས་ཀྱིས་མི་མྱོང་བས་ཚོར་ཕུང་མིན་པ་དང་། རང་སྟོབས་ཀྱིས་
ཡུལ་གྱི་སྤུ་རིས་མི་འབྱེད་པས་འདུ་ཤེས་ཀྱི་ཕུང་བོ་མིན་པ་དང་། རང་འཁོར་དུ་
གྱུར་བའི་སེམས་བྱུང་མེད་པས་རྣམ་ཤེས་ཀྱི་ཕུང་བོ་མིན་མོད། འོན་ཀྱང་། སྒྲའི་
སྐད་ཅིག་དང་པོ་ནས་རིམ་གྱིས་ཉམས་ཏེ་འཇིག་ཅིང་མི་རྟག་པའི་ཆ་འམ་
རྣམ་པ་དེ་རྒྱུ་རྐྱེན་གྱི་བྱེད་པ་ལ་བརྟེན་ནས་བྱུང་ཕྱིར་འདུས་བྱས་སུ་གསལ་
བར་བརྟེན་འདུ་བྱེད་ཀྱི་ཕུང་བོར་བཞག་གོ །
- 352 -



ས་བཅད་བཞི་པ། དོན་འགྲེལ།
དབྱེ་ན་གཉིས་ལས།
མཚུངས་ལྡན་འདུ་བྱེད་ཀྱི་མཚན་ཉིད་ནི། རང་དང་མཚུངས་ལྡན་ཡོད་
པའི་འདུ་བྱེད་དེ་ཡིན་ལ། མཚུངས་ལྡན་རྣམ་ལྔ་ནི་ཁ་དོག་སྔོན་པོ་མཐོང་
བའི་མིག་ཤེས་ལ་མཚོན་ན། མིག་གི་རྣམ་པར་ཤེས་པས་སྔོན་པོ་ལ་དམིགས་
པ་ན་དེའི་འཁོར་དུ་གྱུར་བའི་སེམས་བྱུང་སྟེ། འདི་ནི་སྔོན་པོའོ་སྙམ་པའི་
འདུ་ཤེས་ཀྱིས་ཀྱང་དམིགས་པའི་ཕྱིར་དམིགས་པ་མཚུངས་པ་དང༌། དེ་
གཉིས་རང་གི་ཐུན་མོང་མ་ཡིན་པའི་བདག་རྐྱེན་མིག་དབང་ལ་བརྟེན་ནས་
བྱུང་ཕྱིར་རྟེན་མཚུངས་པ་དང༌། དེ་གཉིས་ཀྱིས་སྔོན་པོར་བཟུང་བའི་འཛིན་
སྟངས་མཚུངས་པས་ན་རྣམ་པ་མཚུངས་པ་དང༌། དེ་གཉིས་སྐྱེ་བའི་དུས་
མཉམ་པས་ན་དུས་མཚུངས་པ་དང༌། གཙོ་སེམས་དང་འཁོར་སེམས་བྱུང་
རྣམས་རྫས་རེ་རེ་བ་ལས་མི་འབྱུང་བས་རྫས་མཚུངས་པ་སྟེ། མཚུངས་པ་
ལྔས་མཚུངས་ལྡན་འདུ་བྱེད་དུ་བཞག་གོ །
དེས་ན་མཚུངས་ལྡན་འདུ་བྱེད་ཡིན་ན་ཤེས་བ་ཡིན་པས་ཁྱབ་ཅིང་
ཚོར་བ་དང་འདུ་ཤེས་གཉིས་མ་གཏོགས་པའི་ལྷག་མ་སེམས་བྱུང་ཞེ་དགུ་
རྣམས་མཚུངས་ལྡན་འདུ་བྱེད་ཀྱི་མཚན་གཞི་ཡིན། འོ་ན། ཚོར་བ་དང་འདུ་
ཤེས་དང་རྣམ་ཤེས་གསུམ་རང་དང་མཚུངས་ལྡན་རྣམ་པ་ལྔ་དང་ལྡན་ཡང་
མཚུངས་ལྡན་འདུ་བྱེད་དུ་མ་བཞག་པ་ཅི་ཞེ་ན། དེ་ནི་ཕུང་བོ་ལྔ་ལས་འདུ་
བྱེད་ཀྱི་ཕུང་བོ་མིན་པས་མ་བཞག་གོ །
ལྡན་མིན་འདུ་བྱེད་ཀྱི་མཚན་ཉིད་ནི། རང་དང་མཚུངས་ལྡན་མེད་
པའི་འདུ་བྱེད་དེ་ཡིན་ལ། འདིར་མཚུངས་ལྡན་མེད་པའི་དོན་ནི་མཚུངས་
ལྡན་རྣམ་པ་ལྔ་མཚུངས་སུ་མེད་པ་ལ་གོ་དགོས། མཚན་གཞི་ནི། དངོས་བོ་
དང་། གང་ཟག་དང་། ཆུའི་མི་རྟག་པ་དང༌། ཤིང་གི་བྱས་པ་ལྟ་བུ་ཡིན་ཏེ།
- 353 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད། །
དེ་དག་གཟུགས་ཤེས་གང་ཡང་མིན་ཞིང་འདུས་བྱས་ཡིན་པས་ལྡན་མིན་འདུ་
བྱེད་དུ་བཞག་གོ ། །
ཡང་གང་ཟག་དང་དངོས་པོ་ལྟ་བུ་སྤྱིར་ལྡོག་ནས་གཟུགས་ཤེས་གང་
དུའང་མ་གྲུབ་ཕྱིར་ལྡན་མིན་འདུ་བྱེད་ཡིན་ཡང་བྱེ་བྲག་ཏུ་ལྡན་མིན་འདུ་
བྱེད་ཡིན་པས་མ་ཁྱབ་སྟེ། ས་ཆུ་མེ་རླུང་དང་། ཡིད་ཀྱི་རྣམ་པར་ཤེས་ལ་ལྟ་
བུ་རིམ་པ་བཞིན་དངོས་པོ་དང་གང་ཟག་ཡིན་ཡང་ལྡན་མིན་འདུ་བྱེད་
མིན་པ་ལྟ་བུས་ཤེས་པར་བྱ་ཞིང་། མདོར་ན། གཟུགས་དང་ཤེས་པ་མིན་པའི་
འདུས་བྱས་ཡིན་ན་ལྡན་མིན་འདུ་བྱེད་ཡིན་པས་ཁྱབ་བོ། །
སེམས་བྱུང་ཀུན་འགྲོ་ལྔ་སྟོན་པ་ལ། །
ཚོར་འདུ་སེམས་པ་ཡིད་བྱེད་དང༌། །
རེག་པ་ལྔ་ནི་ཀུན་འགྲོའོ། །ཞེས་གསུངས།
གོ་དོན་རིམ་བཞིན།
ཚོར་འདུ་གཉིས་སྔར་བཤད་པ་ལྟར་ལགས་ལ། སེམས་པ་ནི། རང་
སྟོབས་ཀྱིས་སེམས་ཡུལ་ལ་སྐུལ་བར་བྱེད་པའི་སེམས་བྱུང་དེ་ཡིན་ལ། སེམས་
ཡུལ་ལ་སྐུལ་ཚུལ་ནི་སེམས་ནང་དུ་གནས་པ་ལས་བསླངས་ཏེ་དམིགས་ཡུལ་
དུ་ཕྱོགས་པར་བྱེད་པ་ལ་གོ་དགོས་པ་དང་། སེམས་མངོན་པར་འདུ་བྱེད་པ་
ཡིད་ཀྱི་ལས་ཀྱང་ཡིན་ནོ། །
དབྱེ་ན། མིག་གི་འདུས་ཏེ་རེག་པ་ལས་བྱུང་བའི་སེམས་པ་ནས་ཡིད་ཀྱི་
བར་དྲུག་ཡོད། སྒྲབཤད་ནི། རང་ཡུལ་སེམས་གཙོ་འཁོར་དང་བཅས་པས་
སེམས་པར་བྱེད་པས་ན་སེམས་པ་ཞེས་བྱ སྤྱིར་སྒྲ་བཤད་ཙམ་ལ་ཁྱབ་པ་
མེད་པ་ཤེས་དགོས་སོ། །
ཡིད་བྱེད་ནི། རང་ཡུལ་ལ་རང་སྟོབས་ཀྱིས་གཏོད་པར་བྱེད་པའི་
- 354 -



ས་བཅད་བཞི་པ། དོན་འགྲེལ།
སེམས་བྱུང་དེ་ཡིན་ལ། གཏོད་པའི་དོན་ནི་སེམས་གཞན་དུ་མི་གཡོ་བར་
ཡུལ་བྱེ་བྲག་པ་དམར་བོ་ལྟ་བུ་ལ་གཏད་པའམ་བཟུང་ནས་འཇོག་པ་ལ་བྱ་
དགོས་ཤིང་། དབྱེ་ན། སྔར་བཞིན་དྲུག་ཡོད་དེ། སྒྲ་བཤད་ནི། ཡུལ་བྱེ་བྲག་པ་
སྐབས་སུ་བབ་པ་དེ་ཡུལ་དུ་བྱེད་པས་ན་ཡིད་བྱེད་ཅེས་བྱའོ། ། །
རེག་པ་ནི། རང་ཡུལ་རང་སྟོབས་ཀྱིས་ཡོངས་སུ་གཅོད་པའི་སེམས་
བྱུང་དེ་ཡིན་ལ། ཡུལ་ཡོངས་སུ་གཅོད་པའི་དོན་ནི། མེར་རེག་པའི་རེག་པ་
ལ་མཚོན་ན། ཡུལ་མེ་དང༌། ཡུལ་ཅན་ལུས་དབང་དང་། དེའི་བདག་འབྲས་
སུ་གྱུར་བའི་ལུས་ཀྱི་རྣམ་པར་ཤེས་པ་གསུམ་འདུས་ཤིང་འཕྲད་པ་ལས། ཆུ་
དང༌། ཤིང་དང་། རླུང་སོགས་དང་མ་འདྲེས་པའི་ཡུལ་བྱེ་བྲག་པ་མེ་ཉིད་
ལུས་ཀྱི་རྣམ་པར་ཤེས་བའི་ཡུལ་དུ་བྱེད་པ་དེ་རེག་པ་ཡིན་ཞིང་། དེ་ལ་
བརྟེན་ནས་ཚོར་བ་སྡུག་བསྔལ་མྱོང་བར་འགྱུར་བས་ཚོར་བའི་རྟེན་ཡང་
བྱེད་དོ། །
ཡང་མེ་དམིགས་རྐྱེན་དང་། དབང་བོ་བདག་རྐྱེན་དང༌། རྣམ་པར་
ཤེས་བ་དེ་གཉིས་ཀྱི་འབྲས་བུར་བྱུང་བས་རྟེན་བྱུང་འབྲེལ་གྱི་འབྲེལ་བའང་
གྲུབ་ལ། སྔོ་འཛིན་མིག་གི་རྣམ་པར་ཤེས་པའི་འཁོར་དུ་གྱུར་བའི་ཚོར་བ་
ལྟ་བུ་སེམས་ཀུན་གྱི་འཁོར་དུ་མི་འགྲོ་ཡང་ཀུན་འགྲོ་མིན་པའི་སྐྱོན་མེད་དེ།
རང་ཉིད་གང་གི་སྡེར་གཏོགས་པའི་ཚོར་བ་དེ་སེམས་ཀུན་གྱི་འཁོར་དུ་འགྲོ་
བས་སོ། །འདི་དག་ལ་ཀུན་འགྲོ་ཞེས་བརྗོད་པའི་རྒྱུ་མཚན་ནི། སེམས་ཀུན་གྱི་
འཁོར་དུ་འགྲོ་བས་ན་ཀུན་འགྲོ་ཞེས་བརྗོད་དོ། །
ཡུལ་ངེས་ལྔ་སྟོན་པ་ལ། །
འདུན་པ་མོས་པ་དྲན་པ་དང༌། །
ཏིང་འཛིན་ཤེས་རབ་ཡུལ་ངེས་ལྔ། །ཞེས་གསུངས།
- 355 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གོ་དོན་རིམ་བཞིན།
འདུན་པ་ནི། རང་ཡུལ་རང་སྟོབས་ཀྱིས་དོན་དུ་གཉེར་བའི་སེམས་
བྱུང་དེ་ཡིན། དོན་དུ་གཉེར་བ་ནི་བྱ་བ་དེ་བྱེད་པར་འདོད་པ་ལ་གོ་དགོས་
ཤིང་། བྱ་བ་དེར་འདུན་པ་ཡོད་ན་བརྩོན་འགྲུས་འབྱུང་བས་བརྩོན་འགྲུས་
འདྲེན་པའི་བྱེད་ལས་དང་ལྡན་ནོ། །
དབྱེ་ན། འཕྲད་པར་འདོད་པ་དང་། མི་འབྲལ་བར་འདོད་པ་དང༌། དོན་
དུ་གཉེར་བ་དང་གསུམ་ཡོད། སྒྲ་བཤད་ནི། རང་ཡུལ་ལ་སེམས་བྱུང་ཐམས་
ཅད་འདུན་པར་བྱེད་པས་ན་འདུན་པ་ཞེས་བཤད་དོ། །
མོས་པ་ནི། རང་ཡུལ་ངེས་པའི་དོན་རང་སྟོབས་ཀྱིས་དེ་ཁོ་ན་ལྟར་
འཛིན་པར་བྱེད་པའི་སེམས་བྱུང་དེ་ཡིན། དེ་ཁོ་ན་ལྟར་འཛིན་པ་ནི་དེ་ལས་
གཞན་དུ་མི་གཡོ་པའི་ཚུལ་དུ་འཛིན་པ་ལ་གོ་དགོས། འདི་དང་འདུ་ཤེས་
ལ་ཁྱད་པར་ཡོད་དེ། འདིས་རང་སྟོབས་ཀྱིས་ཡུལ་ལས་མི་འཕྲོག་པར་དེ་ལ་
དེར་འཛིན་པ་དང་། འདུ་ཤེས་ཀྱིས་རང་སྟོབས་ཀྱིས་ཐ་སྙད་འདོགས་ཤིང་
ཡུལ་གྱི་སྤུ་རིས་ཙམ་འཛིན་པས་ཁྱད་ཤིན་ཏུ་ཆེ། སྒྲ་བཤད་ནི། རང་ཡུལ་ངེས་
བས་ན་མོས་པ་ཞེས་བཤད་དོ།
དྲན་པ་ནི། སྔར་འདྲིས་པའི་དོན་རང་སྟོབས་ཀྱིས་མི་བརྗེད་པའི་
སེམས་བྱུང་དེ་ཡིན། མི་བརྗེད་པ་ནི་དམིགས་པ་དེ་བློ་ཡུལ་ནས་འབོར་བ་
མེད་པ་ལ་བྱ་དགོས་སོ། །
དབྱེ་ན། ཡུན་རིང་བོ་ནས་བསམ་པ་དྲན་པ། བྱས་པ་དྲན་པ། སྨྲས་བ་
དྲན་པ་དང་གསུམ་ཡོད། སྒྲ་བཤད་ནི། རང་ཡུལ་བརྗེད་པ་མེད་པར་དྲན་
པས་ན་དྲན་པ་་ཞེས་བཤད་དོ། །
ཏིང་ངེ་འཛིན་ནི། བརྟག་པར་བྱ་བའི་དངོས་པོ་ལ་རང་སྟོབས་ཀྱིས་
- 356 -



ས་བཅད་བཞི་པ། དོན་འགྲེལ་
རྩེ་གཅིག་པར་བྱེད་པའི་སེམས་བྱུང་དེ་ཡིན། རྩེ་གཅིག་པར་བྱེད་པ་ནི་
དམིགས་པ་གཉིས་བ་མེད་པར་དམིགས་པ་གཅིག་ལ་འདྲིལ་བར་བྱེད་པ་ལ་
བྱ་དགོས་ཤིང༌། དམིགས་པ་རྩེ་གཅིག་པའི་ངང་ལས་ཡུལ་གྱི་གནས་ལུགས་
དཔྱོད་པའི་ཤེས་རབ་སྐྱེ་བས་ན་ཤེས་རབ་ཀྱི་རྟེན་བྱེད་དོ། །
འདི་དང་ཡིད་བྱེད་གཉིས་མི་འདྲ་སྟེ། ཡིད་བྱེད་ཀྱིས་རང་དང་མཚུངས་
ལྡན་གྱི་སེམས་རང་ཡུལ་ལ་གཏོད་པར་བྱེད་ཀྱང་རང་སྟོབས་ཀྱིས་ཤེས་རབ་
སྐྱེད་པར་མི་བྱེད་ལ། འདིས་རང་སྟོབས་ཀྱིས་ཤེས་རབ་སྐྱེད་པའི་ཕྱིར་རོ། །
དབྱེ་ན། འཇིག་རྟེན་དང་འཇིག་རྟེན་ལས་འདས་བའི་ཏིང་ངེ་འཛིན་
གཉིས་ཡོད། དང་པོ་ནི་སོ་སྐྱེས་རྒྱུད་ཀྱི་ཞི་གནས་ལྟ་བུ། གཉིས་པ་ནི་འཕགས་
པའི་རྒྱུད་ཀྱི་ཞི་གནས་ལྟ་བུ། སྒྲ་བཤད་ནི། སེམས་དམིགས་པར་རྩེ་གཅིག་ཏུ་
ཕྱོགས་པས་ན་ཏིང་ངེ་འཛིན་ཞེས་བཤད་དོ། །
ཤེས་རབ་ནི་ བརྟག་པར་བྱ་བའི་ཆོས་རྣམས་རང་སྟོབས་ཀྱིས་སོ་སོར་
མ་འདྲེས་པས་འབྱེད་པའི་སེམས་བྱུང་དེ་ཡིན། འདི་དང་འདུ་ཤེས་གཉིས་མི་
འདྲ་སྟེ། འདིས་རང་སྟོབས་ཀྱིས་དོན་སོ་སོར་ཕྱེས་པར་བརྟེན་ཐེ་ཚོམ་བཟློག་
ལ། འདུ་ཤེས་ཀྱིས་རང་ཡུལ་ལ་རང་སྟོབས་ཀྱིས་ཐ་སྙད་འདོགས་པ་ཙམ་
ལས་ཐེ་ཚོམ་མི་གཅོད་དོ། །རྟོག་དཔྱོད་གཉིས་ཀྱང་ཤེས་རབ་དང་མི་འདྲ་སྟེ།
དེ་གཉིས་ཀྱིས་ཐེ་ཚོམ་བཟློག་མི་ནུས་སོ། །
དབྱེ་ན། ཐོས་བསམ་སྒོམ་གསུམ་གྱི་ཤེས་རབ་གསུམ་ཡོད། ཤེས་པ་
ཐམས་ཅད་ཀྱི་རབ་ཏུ་གྱུར་བས་ཤེས་རབ་ཅེས་བཤད་ཀྱང་སྒྲ་བཤད་ཙམ་
ཡིན་པས་ཁྱབ་བ་མི་འཆའ་འོ། །
ལྔ་བོ་འདི་དག་ལ་ཡུལ་ངེས་ཞེས་བརྗོད་པའི་རྒྱུ་མཚན་ཡོད་དེ། འདུན་
པ་དོན་དུ་གཉེར་བྱའི་ཡུལ་ལ་འབྱུང་བར་ངེས་ཀྱང་གཞན་ལ་མི་འབྱུང་བ་
- 357 ཨ



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
དང༌། དེ་བཞིན་དྲན་པ་འདྲིས་པའི་ཡུལ་ཁོ་ན་ལ་འབྱུང་བ་དང༌། ཏིང་ངེ་
འཛིན་དང་ཤེས་རབ་གཉིས་བརྟག་པར་བྱ་བའི་ཡུལ་ཁོ་ནར་འབྱུང་ངེས་
བས་དེ་ལྟར་བརྗོད་དོ། །ཀུན་འགྲོ་ལྔ་དང་ཡུལ་ངེས་ལྔ་ལ་སེམས་ཀྱིས་མང་
བཅུ་ཞེས་ཀྱང་བྱའོ། །
ཚོར་བ་འདུ་ཤེས་གཉིས་མ་གཏོགས། །
གཞན་ཀུན་འདུ་བྱེད་ཕུང་བོས་བསྡུས། །ཞེས་པའི་དོན་གོང་དུ་བཤད་
ཟིན་ཏོ། ། །
དགེ་བ་བཅུ་གཅིག་སྟོན་པ་ལ།
དད་དང་བག་ཡོད་ཤིན་ཏུ་སྦྱངས། །
བཏང་སྙོམས་ངོ་ཚ་ཁྲེལ་ཡོད་དང༌། །
མ་ཆགས་མི་སྡང་གཏི་མུག་མེད།།
རྣམ་པར་མི་འཚེ་བརྩོན་འགྲུས་ནི། །
དགེ་བའི་སེམས་བྱུང་བཅུ་གཅིག་སྟེ། །ཞེས་གསུངས།
གོ་དོན་རིམ་བཞིན།
དད་པ་ནི། རྟེན་འབྲེལ་སོགས་ཡོད་པའི་ཤེས་བྱ་ཅི་རིགས་ལ་དམིགས་
ནས་རང་སྟོབས་ཀྱིས་དེ་དག་གི་ཡོན་ཏན་དང་ནུས་པ་ལ་དང་བ་དང་།
མངོན་པར་འདོད་པ་དང་། ཡིད་ཆེས་པའི་སེམས་བྱུང་དེ་ཡིན། ཡུལ་དེར་
དད་པ་ཡོད་ན་དེ་དོན་དུ་གཉེར་འདོད་སྐྱེ་བས་དད་པས་འདུན་པ་དངོས་
སུ་འདྲེན་ནོ། །
དབྱེ་ན། ཡོན་ཏན་དེར་དགའ་བའི་རྣམ་པ་ཅན་གྱི་དང་བའི་དད་
པ་དང་། དེ་འཐོབ་ན་སྙམ་པའི་མངོན་འདོད་ཀྱི་དད་པ་དང༌། དེར་ཐེ་ཚོམ་
བྲལ་བའི་ཡིད་ཆེས་ཀྱི་དད་པ་དང་གསུམ་ཡོད། མངོན་འདོད་ཀྱི་དད་པ་
- 358 -



ས་བཅད་བཞི་པ། དོན་འགྲེལ།
དང་འདུན་པ་གཉིས་མི་འདྲ་སྟེ། འདུན་པས་དེ་འཐོབ་ཕྱིར་དུ་བརྩོན་འགྲུས་
དངོས་སུ་སྐྱེད་ལ། འདིས་རང་སྟོབས་ཀྱིས་བརྩོན་འགྲུས་ཀྱི་རྒྱུ་འདུན་པ་ཙམ་
དངོས་སུ་འདྲེན་ནོ། །སྒྲ་བཤད་ནི། ཡོན་ཏན་སོགས་ལ་དད་ཅིང་འདུན་པར་
བྱེད་པས་ན་དད་པ་ཞེས་བཤད་དོ། ། །
བག་ཡོད་ནི། རང་སྟོབས་ཀྱིས་སེམས་མི་མཐུན་ཕྱོགས་ལས་སྲུང་བའི་
སེམས་བྱུང་དེ་ཡིན། དབྱེ་ན། འདས་པའི་མི་དགེ་བ་སྦྱོང་བ་དང་། མ་འོངས་
པ་སྡོམ་པ། ད་ལྟ་བ་ལ་མི་འཇུག་པ། ཀུན་སློང་བརྟག་པ། རྒྱུན་དུ་དེ་ལྟར་
གནས་པའི་བག་ཡོད་དང་ལྔ་ཡོད། སྒྲ་བཤད་ནི། སྒོ་གསུམ་གྱི་ཉེས་སྤྱོད་ལ་
འཛེམ་པ་དང་ལྡན་པས་ན་བག་ཡོད་ཅེས་བྱའོ། །
ཤིན་སྦྱངས་ནི། རང་སྟོབས་ཀྱིས་དམིགས་པ་ལ་ཇི་ལྟར་འདོད་འདོད་
དུ་བཀོལ་དུ་རུང་བར་བྱེད་པའི་སེམས་བྱུང་དེ་ཡིན། མདོར་ན། ལུས་ཀྱི་
གནས་ངན་ལེན་རེག་བྱ་ལྕི་བ་དང་སེམས་ཀྱི་གནས་ངན་ལེན་སྒྲིབ་པ་ལྔ་
(རྒོད་དང་འགྱོད་པ། གཉིད་དང་རྨུགས་པ། གནོད་སེམས། འདོད་པ་ལ་
འདུན་པ། ཐེ་ཚོམ་)དང་བྲལ་བའི་ལུས་སེམས་ལས་རུང་གི་བདེ་བ་ཉིད་ཤིན་
སྦྱངས་ཡིན་ནོ། ། །
དབྱེ་ན། སེམས་ཤིན་སྦྱངས་དང་། ལུས་ཤིན་སྦྱངས་གཉིས་ཡོད། སྒྲ་
བཤད་ནི། ལུས་དང་སེམས་ཀྱི་གནས་ངན་ལེན་ཡང་དག་པར་སྦྱངས་པས་ན་
ཤིན་སྦྱངས་ཞེས་བཤད་དོ། །
བཏང་སྙོམས་ནི། མ་ཆགས་པ་དང༌། མི་སྡང་བ་དང༌། གཏི་མུག་མེད་
པ་དང་། བརྩོན་འགྲུས་དང་བཅས་པས་རང་སྟོབས་ཀྱིས་བྱིང་རྒོད་དང་བྲལ་
བར་ཡུལ་ལ་འཇུག་པའི་སེམས་བྱུང་དེ་ཡིན། འདུ་བྱེད་བཏང་སྙོམས་དང་། ཚོར་
བ་བཏང་སྙོམས། ཚད་མེད་བཏང་སྙོམས་གསུམ་མི་འདྲ་སྟེ། འདུ་བྱེད་བཏང་
- 359 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
སྙོམས་དང་སྐབས་འདིའི་བཏང་སྙོམས་དོན་གཅིག ཚོར་བ་བཏང་སྙོམས་ནི་
སིམ་གདུང་གང་རུང་མ་ཡིན་པའི་སེམས་བྱུང་མྱོང་བ་སྟེ་ཀུན་འགྲོའི་ཚོར་བ་
དང་། ཚད་མེད་པའི་བཏང་སྙོམས་ནི། རང་སྟོབས་ཀྱིས་ཆགས་སྡང་སོགས་
མེད་པར་སྒྲུབ་པ་དང༌། རང་རྒྱུད་ལྡན་གྱི་གང་ཟག་གི་རྒྱུད་ལ་ཆགས་སྡང་
དང་བྲལ་ནས་སེམས་སྙོམས་པར་སྒྲུབ་པའི་སེམས་བྱུང་ཞིག་གོ ། །
སྐབས་འདིའི་བཏང་སྙོམས་ལ་དབྱེ་ན། སེམས་དམིགས་པར་བཞག་
ཚེ་བསྒྲིམས་ཏེ་བྱིང་རྒོད་མི་འབྱུང་བ་དང་བྱིང་རྒོད་ཀྱི་གཉེན་པོ་བསྟེན་ཚེ་
སྒྲིམ་མི་དགོས་པར་བྱིང་རྒོད་མི་འབྱུང་བ་དང་། བྱིང་རྒོད་དང་བྲལ་ཚེ་རྩོལ་
བ་མ་བྱས་ཀྱང་བྱིང་རྒོད་མི་འབྱུང་བའི་བཏང་སྙོམས་དང་གསུམ་ཡོད། སྒྲ་
བཤད་ནི། སེམས་དམིགས་པར་བཏང་བ་ན་བྱིང་རྒོད་དང་བྲལ་བར་འཇུག་
པས་ན་བཏང་སྙོམས་ཞེས་བྱའོ། ། །
ངོ་ཚ་ཤེས་པ་ནི། སྒོ་གསུམ་གྱི་བྱ་བ་ཅི་རིགས་ལ་དམིགས་ནས་རང་
སྟོབས་ཀྱིས་བདག་རྒྱུ་མཚན་དུ་(རྒྱ་གཞུང་དུ་ཆོས་རྒྱུ་མཚན་དུ་བྱས་པར་
བཤད་ཀྱང་དོན་འདྲའོ་)བྱས་ནས་ཉེས་སྤྱོད་ལ་འཛེམ་པའི་སེམས་བྱུང་དེ་
ཡིན། དཔེར་ན། བདག་ནི་བློ་སེམས་རྩེ་གཅིག་གིས་དམངས་དོན་སྒྲུབ་མཁན་
ཡིན་པས་ཉེས་སྤྱོད་འདི་ལ་འཇུག་མི་རུང་ངོ་སྙམ་པ་ལྟ་བུའོ། །
དབྱེ་ན། རིགས་རྒྱུ་མཚན་དུ་བྱས་པ་དང༌། ཡོན་ཏན་རྒྱུ་མཚན་དུ་བྱས་
པ་གཉིས་ཡོད། སྒྲ་བཤད་ནི། ངོ་གནོང་བའི་ཡུལ་ལ་དེར་ཤེས་ནས་འཛེམ་
པས་ན་ངོ་ཚ་ཤེས་པ་ཞེས་བཤད་དོ། ། །
ཁྲེལ་ཡོད་ནི། སྒོ་གསུམ་གྱི་བྱ་བ་ཅི་རིགས་ལ་དམིགས་ནས་རང་སྟོབས་
ཀྱིས་གཞན་རྒྱུ་མཚན་དུ་བྱས་ནས་ཉེས་སྤྱོད་ལ་འཛེམ་པའི་སེམས་བྱུང་དེ་
ཡིན། དཔེར་ན། རྒྱལ་ཁབ་ཀྱི་རྩ་ཁྲིམས་དང་འགལ་དོགས་ནས་ཉེས་སྤྱོད་ལ་
བ 360 -



ས་བཅད་བཞི་པ། དོན་འགྲེལ་
འཛེམ་པ་ལྟ་བུའོ། །
དབྱེ་ན། འཇིག་རྟེན་པ་རྒྱུ་མཚན་དུ་བྱས་པ་དང༌། འཇིག་རྟེན་ལས་
འདས་པ་རྒྱུ་མཚན་དུ་བྱས་པ་གཉིས་ཡོད་པར་བཤད། སྒྲ་བཤད་ནི། དམ་
པས་ཁྲེལ་བའི་གནས་ལ་བག་ཡོད་པར་བྱས་པས་ན་ཁྲེལ་ཡོད་ཅེས་བཤད་
དོ། །ངོ་ཚ་ཡོད་པ་དང་ཁྲེལ་ཡོད་གཉིས་ཉེས་སྤྱོད་ལས་ལྡོག་པའི་བྱེད་ལས་
དང་ལྡན་པར་ཁྱད་མེད་དོ། ། །
མ་ཆགས་པ་ནི། རང་སྟོབས་ཀྱིས་འཇིག་རྟེན་པའི་ཕུན་ཚོགས་ལ་
བརྣབ་སེམས་མེད་པའི་སེམས་བྱུང་དེ་ཡིན།
དབྱེ་ན། ཕྱིའི་དངོས་པོ་ལ་མ་ཆགས་པ་དང་ནང་གི་དངོས་པོ་ལ་མ་
ཆོགས་པ་གཉིས་ཡོད། སྒྲ་བཤད་ནི། དངོས་པོར་ཆགས་པ་སྟེ་ཞེན་པ་དང་
བྲལ་བས་ན་མ་ཆགས་པ་ཞེས་བྱའོ། །
ཞེ་སྡང་མེད་པ་ནི། རང་ཡུལ་རང་སྟོབས་ཀྱིས་གནོད་སེམས་མེད་པའི་
སེམས་བྱུང་དེ་ཡིན། སྒྲ་བཤད་ནི། ཡུལ་དེར་དམིགས་པའི་ཞེ་སྡང་དང་བྲལ་
པས་ན་ཞེ་སྡང་མེད་པ་ཞེས་བྱའོ། །
གཏི་མུག་མེད་པ་ནི། རང་ཡུལ་གྱི་གནས་ལུགས་ཅི་རིགས་ལ་རང་
སྟོབས་ཀྱིས་མ་རྨོངས་པ་སྟེ་འཐིབ་འཐིབ་པོར་གྱུར་བ་མེད་པའི་སེམས་བྱུང་
དེ་ཡིན། འདི་དང་ཤེས་རབ་ལ་ཁྱད་པར་ཡོད་དེ། འདི་ནི་ཡུལ་དེ་ལ་རང་
སྟོབས་ཀྱིས་མ་རྨོངས་བ་ཙམ་དང༌། ཤེས་རབ་ནི་དེར་མ་ཟད་རང་སྟོབས་
ཀྱིས་དོན་སོ་སོར་འབྱེད་པའི་རྣམ་པ་ཅན་ཐེ་ཚོམ་དངོས་སུ་གཅོད་པའི་བྱེད་
ལས་གཉིས་དང་ལྡན་ནོ། ། །
དབྱེ་ན། ཤེས་རབ་ལ་བརྟེན་པ་དང་། སོ་སོར་བརྟགས་པ་ལ་བརྟེན་
པའི་གཏི་མུག་མེད་པའི་དགེ་རྩ་གཉིས་ཡོད། སྒྲ་བཤད་ནི་གཏི་མུག་དང་
361 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བྲལ་བས་ན་གཏི་མུག་མེད་པའི་དགེ་རྩ་ཞེས་བྱའོ། །
མ་ཆགས་མི་སྡང་གཏི་མུག་མེད་པ་གསུམ་གང་རུང་གིས་ཀུན་ནས་
བསླངས་བའི་ལས་ལ་དགེ་རྩ་ཞེས་བརྗོད་པའི་རྒྱུ་མཚན་ནི། ཞིང་གི་མཐུ་སྟེ་
སྐྱེས་བུ་དམ་པ་སོགས་ལ་མ་བརྟེན་པའི་དགེ་བ་ཡིན་ན་དེ་གསུམ་གང་རུང་
གིས་ཀུན་ནས་བསླངས་པའི་དགེ་བ་ཡིན་པས་ཁྱབ་པའི་རྒྱུ་མཚན་གྱིས་ཡིན་
ནོ། །
རྣམ་པར་མི་འཚེ་བ་ནི། རང་ཡུལ་རང་སྟོབས་ཀྱིས་གནོད་པར་མི་འདོད་
པ་དང་བརྩེ་བའི་སེམས་བྱུང་དེ་ཡིན། འདི་དང་ཞེ་སྡང་མེད་པ་གཉིས་ལ་
ཁྱད་པར་ཡོད་དེ། ཞེ་སྡང་མེད་པ་ནི་ཡུལ་དེར་གནོད་སེམས་མེད་པ་ཙམ་
དང་། འདི་ནི་དེར་མ་ཟད་སྙིང་བརྩེ་བའི་རྣམ་པ་ཅན་ཡང་ཡིན་ནོ། །
དབྱེ་ན། ཆེ་འབྲིང་ཆུང་གསུམ་ཡོད། སྒྲ་བཤད་ནི། གཞན་ལ་རྣམ་པར་
འཚེ་བ་སྟེ་གནོད་སེམས་ལས་ལྡོག་པས་ན་རྣམ་པར་མི་འཚེ་བ་ཞེས་བཤད་
དོ། །
བརྩོན་འགྲུས་ནི། རང་ཡུལ་སྒྲུབ་པར་རང་སྟོབས་ཀྱིས་སྤྲོ་བའི་སེམས་
བྱུང་དེ་ཡིན། བརྩོན་འགྲུས་ཡོད་ན་ཡོན་ཏན་རྣམས་སྐྱོང་བར་སྤྲོ་བ་ཆེ་ངེས་
པས་ཡོན་ཏན་དག་སྔར་མེད་གསར་དུ་བསྐྱེད་པ། སྐྱེས་བ་གནས་པར་བྱེད་
པ། གནས་པ་གོང་དུ་འཕེལ་བར་བྱེད་པ་སོགས་ཀྱི་བྱེད་ལས་དང་ལྡན་ནོ། །འདི་
དང་རྗེས་སུ་ཡི་རང་གི་དང་བའི་དད་པ་གཉིས་མི་འདྲ་སྟེ། འདི་ནི་ད་ལྟ་
དང་མ་འོངས་བའི་ཡོན་ཏན་སོགས་དགེ་བའི་བྱ་བ་ཅི་རིགས་ལ་དམིགས་
ནས་དེ་སྒྲུབ་པར་སྤྲོ་བའི་རྣམ་པ་ཅན་ཡིན་ལ། རྗེས་སུ་ཡི་རང་གི་དང་བའི་
དད་པ་ནི་སྔར་བྱས་དགེ་བའི་ཕན་ཡོན་མཐོང་ནས་དགའ་བའི་དད་པ་ཙམ་
ཡིན་ནོ། །
- 362 -



ས་བཅད་བཞི་པ། དོན་འགྲེལ།
དབྱེ་ན། རང་གི་འདོད་དོན་མ་འགྲུབ་པས་རྐྱེན་གང་ལ་ཐུག་ཀྱང་
མི་ལྷོད་པའི་བསམ་པའི་གོ་ཆ་དང་ལྡན་པའི་གོ་ཆའི་བརྩོན་འགྲུས་དང་།
འདོད་དོན་འགྲུབ་ཕྱིར་དེའི་རྒྱུ་ལ་བརྩོན་པ་ནི་དགེ་བ་ཆོས་སྡུད་ཀྱི་བརྩོན་
འགྲུས་དང༌། མི་གཞན་གྱི་ཁེ་ཕན་ཆེད་འབད་པ་ནི་སེམས་ཅན་དོན་བྱེད་ཀྱི་
བརྩོན་འགྲུས་དང་གསུམ་མོ། །སྒྲ་བཤད་ནི། བརྩོན་བྱའི་ཡུལ་ལ་འགྲུས་པར་
བྱེད་པས་ན་བརྩོན་འགྲུས་ཞེས་བྱའོ།
དོགས་དཔྱོད། སྤྱིར་དབང་ཤེས་ལུང་མ་བསྟན་ཡིན་པར་གྲགས་ཆེ་
ཡང་། སའི་དངོས་གཞི། བསྡུ་བ། ཀུན་བཏུས། གསེར་ཕྲེང་རྣམས་སུ་དབང་
ཤེས་སུ་གྱུར་བའི་དུག་གསུམ་ཡོད་པར་བཤད་པས་དེར་གྱུར་བའི་མི་དགེ་བ་
ཡོད་པར་འགྲུབ་ལ། དེ་ཡོད་ན་དགེ་བ་ཡོད་མི་ཆོག་པའི་གཏན་ཚིགས་མི་
རྙེད་པས་དབང་ཤེས་སུ་གྱུར་བའི་དགེ་བ་ཡོད་པར་ཤེས་བར་བྱའོ། །
ངོ་བོ་དགེ་ཕྱིར་དེ་འབྲེལ་དགེ །ཞེས་པ་ནི།
བཤད་ཟིན་པའི་དགེ་བ་བཅུ་གཅིག་རྣམས་གཞན་ལ་འཚེ་བ་སོགས་
བསམ་སྦྱོར་ངན་པའི་ཕྱོགས་ལས་ལྡོག་ཅིང་དུང་བའི་སེམས་བྱུང་ཡིན་པའི་
ཆ་ནས་ངོ་བོ་དགེ་བ་ཁོ་ན་ཡིན་པ་དང་། དེ་དག་གང་རུང་དང་མཚུངས་
ལྡན་གྱི་སེམས་སེམས་བྱུང་གཞན་རྣམས་དགེ་བ་བཅུ་གཅིག་གང་རུང་དང་
དམིགས་རྣམ་མཐུན་པའི་ཆ་ནས་འབྲེལ་བའི་དགེ་བ་དང་། དེ་དག་གིས་
བཞག་པའི་བག་ཆགས་རྗེས་འབྲེལ་གྱི་དགེ་བ་དང༌། དེ་དག་གིས་ཀུན་ནས་
བསླངས་པའི་ལུས་ངག་གི་ལས་སློང་བའི་དགེ་བ་དང༌། དེ་བཞིན་ཉིད་དོན་
དམ་པའི་དགེ་བ་སྟེ་མང་དུ་ཡོད་དོ། །འདི་དག་ལ་ངོ་བོ་ཉིད་ཀྱི་དགེ་བ་ཞེས་
བརྗོད་པའི་རྒྱུ་མཚན་ཡོད་དེ། ཀུན་སློང་སོགས་ལ་མ་ལྟོས་པར་རང་གྲུབ་
ཙམ་ནས་དགེ་བའི་ངོ་བོར་གྲུབ་ཕྱིར་ངོ་བོ་ཉིད་ཀྱི་དགེ་བ་ཞེས་བྱའོ། ། །
- 363 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
རྩ་ཉོན་དྲུག་སྟོན་པ་ལ།
མ་རིག་འདོད་ཆགས་ཁོང་ཁྲོ་དང༌། །
ང་རྒྱལ་ཐེ་ཚོམ་ལྟ་བ་ལ། །
རྩ་བའི་ཉོན་མོངས་དྲུག་ཅེས་བྱ། །ཞེས་གསུངས།
གོ་དོན་རིམ་བཞིན།
མ་རིག་པ་ནི། རང་ཡུལ་དུ་གྱུར་བའི་གནས་ལུགས་ཡང་དག་པ་
ལ་རང་སྟོབས་ཀྱིས་རྨོངས་པའམ་མི་མཐོང་བར་བྱེད་པའི་སེམས་བྱུང་དེ་
ཡིན། འདི་ཕྱིན་ཅི་ལོག་གི་བློ་སྣ་ཀུན་གྱི་རྩ་བར་བཤད་ལ་དོན་དུའང་གནས་
འདུག་གོ
དབྱེ་ན། ལས་འབྲས་ལ་རྨོངས་བའི་མ་རིག་པ་དང་། དེ་ཁོ་ན་ཉིད་
(གནས་ལུགས་)ལ་རྨོངས་བའི་མ་རིག་པ་གཉིས་ཡོད། སྒྲ་བཤད་ནི། རིག་པ་
ཡེ་ཤེས་ཀྱི་འགལ་ཟླ་ཡིན་པས་མ་རིག་པ་ཞེས་བྱའོ། །
འདོད་ཆགས་ནི། ཡིད་དུ་འོང་བའི་དངོས་བོ་ཞིག་ལ་དམིགས་ནས་
རང་སྟོབས་ཀྱིས་ཡུལ་དེར་རས་ལ་སྣུམ་ཞུགས་པ་ལྟར་འབྲལ་དཀའ་ཞིང་
ཞེན་པའི་སེམས་བྱུང་དེ་ཡིན། འདི་དང་འདུན་པ་དང་། མངོན་འདོད་ཀྱི་
དད་པ་གསུམ་ལ་ཁྱད་ཆེ་སྟེ། འདི་ནི་རང་སྟོབས་ཀྱིས་ཡུལ་དེར་ཞེན་པ་
ཙམ་དང༌། འདུན་པས་དེ་འཐོབ་ཕྱིར་རང་སྟོབས་ཀྱིས་བརྩོན་འགྲུས་དངོས་
སུ་སྐྱེད་ལ། མངོན་འདོད་ཀྱི་དད་པས་རང་སྟོབས་ཀྱིས་དེ་འཐོབ་འདོད་ཀྱི་
འདུན་པ་དངོས་སུ་འདྲེན་པས་བྱེད་ལས་ཀྱི་སྒོ་ནས་ཁྱད་ཤིན་ཏུ་ཆེའོ། །སྒྲ་
བཤད་ནི། འདོད་པའི་ཡུལ་ལ་ཆགས་ཤིང་ཞེན་པས་ན་འདོད་ཆགས་ཞེས་
བྱའོ། །
ཁོང་ཁྲོ་ནི། ཡུལ་དེར་རང་སྟོབས་ཀྱིས་གནོད་པར་འདོད་པའི་སེམས་
- 364 -



ས་བཅད་བཞི་པ། དོན་འགྲེལ།
བྱུང་དེ་ཡིན། །
དབྱེ་ན། ཆེ་འབྲིང་ཆུང་གསུམ་ཡོད། སྒྲ་བཤད་ནི། སེམས་ཁོང་ནས་ཁྲོ་
བར་བྱེད་པས་ཁོང་ཁྲོ་ཞེས་བྱའོ། །
ང་རྒྱལ་ནི། རང་གི་ཕུན་ཚོགས་ཅི་རིགས་ལ་དམིགས་ནས་རང་སྟོབས་
ཀྱིས་སེམས་ཁེངས་པ་སྟེ་སེམས་ཀྱི་གཟེངས་མཐོ་བར་བྱེད་པའི་སེམས་བྱུང་
དེ་ཡིན།
དབྱེ་ན། ང་རྒྱལ་དང་། ལྷག་པའི་ང་རྒྱལ་དང་། ང་རྒྱལ་ལས་ཀྱང་ང་
རྒྱལ་དང༌། ངའོ་སྙམ་པའི་ང་རྒྱལ་དང་། མངོན་པའི་ང་རྒྱལ་དང་། ཅུང་ཟད་
སྙམ་པའི་ང་རྒྱལ་དང་། ལོག་པའི་ང་རྒྱལ་དང་བདུན་ཡོད། སྒྲ་བཤད་ནི།
གཞན་ལས་རང་མཆོག་ཏུ་རློམ་པས་ན་ང་རྒྱལ་ཞེས་བྱའོ། །
ཐེ་ཚོམ་ནི། བླང་དོར་གྱི་ཚུལ་ལ་རང་སྟོབས་ཀྱིས་མཐའ་གཉིས་སུ་
དོགས་པའི་སེམས་བྱུང་དེ་ཡིན།
དབྱེ་ན། སྒྲ་ཕལ་ཆེར་མི་རྟག་སྙམ་པ་དོན་འགྱུར་གྱི་ཐེ་ཚོམ་དང་། ཕལ་
ཆེར་རྟག་སྙམ་པ་དོན་མི་འགྱུར་གྱི་ཐེ་ཚོམ་དང༌། རྟག་གམ་མི་རྟག་སྙམ་པ་
ཆ་མཉམ་པའི་ཐེ་ཚོམ་དང་གསུམ་ཡོད། སྒྲ་ཕལ་ཆེར་མི་རྟག་སྙམ་པའི་ཐེ་
ཚོམ་གྱིས་ཀྱང་ཡུལ་ལ་སྒྲོ་འདོགས་མ་ཆོད་པས་ཐེ་ཚོམ་ཡིན་ན་རང་ཡུལ་ལ་
སྒྲོ་འདོགས་མ་ཆོད་པའི་ཁྱབ་པ་ཤེས་དགོས་སོ། །སྒྲ་བཤད་ནི། བློ་རྩེ་གཉིས་
པར་བྱེད་པས་ན་ཐེ་ཚོམ་ཞེས་བྱའོ། །
ལྟ་བ་ནི། ཡང་དག་པའི་གནས་ལ་རང་སྟོབས་ཀྱིས་ཕྱིན་ཅི་ལོག་ཏུ་
འཛིན་པའི་སེམས་བྱུང་དེ་ཡིན།
དེའི་དབྱེ་བ་སྟོན་པ་ལ།
ལྟ་བ་དེ་ལ་ལྔར་ཕྱེ་ན། །
- 365 -



བོད་རིག་པའི་གནད་གཞི་ཞིང་འཇུག་སྦས་དོན་གསལ་བྱེད།
འཇིག་ཚོགས་ལྟ་དང་རྟག་ཆད་ཀྱི། །
མཐར་ལྟ་དང་ནི་ལོག་ལྟ་དང་། །
ལྟ་བ་མཆོག་ཏུ་འཛིན་པ་དང་། ། །
ཚུལ་ཁྲམས་བརྟུལ་ཞུགས་མཆོག་འཛིན་ནོ། །ཞེས་གསུངས་ཤིང་།
གོ་དོན་རིམ་བཞིན། ། །
འཇིག་ཅིང་ཚོགས་པའི་ཕུང་བོ་འདུས་བྱས་ཀྱི་ཆོས་རྣམས་བདག་དང་
བདག་གི་བར་ལྟ་བའི་འཇིག་ལྟ་དང་། (བདག་དང་བདག་གི་བ་ནི་བདག་
རང་རྐྱ་བ་དང་བདག་གི་དངོས་པོ་རང་རྐྱ་བ་ལ་བྱ་དགོས་ཤིང་བརྟག་པ་
མཐའ་བཟུང་གིས་འདིའི་རང་རྐྱ་བའི་བདག་དང་བདག་གི་བར་གྲུབ་ཚུལ་
ནི། ཉེར་ལེན་གྱི་ཕུང་བོའི་ཚོགས་རྒྱུན་གང་ལ་ཡང་བཏགས་པ་ཙམ་མ་ཡིན་
པར་ཚུགས་ཐུབ་ཏུ་གྲུབ་པའི་བདག་དང་དེའི་ལོངས་སྤྱོད་བྱར་གྲུབ་པ་ལ་
བྱ་དགོས།)འཇིག་ལྟའི་བཟུང་བའི་ཡུལ་དེར་རྟག་ཆད་གང་རུང་དུ་ལྟ་བའི་
མཐར་ལྟ་ད་ང་། ལྟ་བ་ངན་པ་རང་སྟོབས་ཀྱིས་མཆོག་ཏུ་འཛིན་པའི་ལྟ་བ་
མཆོག་འཛིན་དང་། མདུང་རྩེར་མཆོངས་པ་སོགས་ཚུལ་ཁྲིམས་ཕྱིན་ཅི་ལོག་
གི་དཀའ་ཐུབ་ལ་བརྟེན་ནས་ཐར་བ་འཐོབ་པར་འདོད་པའི་ཚུལ་ཁྲིམས་
བརྟུལ་ཞུགས་མཆོག་འཛིན་དང་། རྟེན་འབྱུང་སོགས་ཡོད་པའི་དངོས་བོ་ལ་
རང་སྟོབས་ཀྱིས་མེད་པར་ལྟ་བའི་ལོག་ལྟ་དང་ལྔའོ། །
ལྟ་བ་ལྔ་པོ་འདི་དག་ནི་ཤེས་རབ་ཉོན་མོངས་ཅན་ཡིན་ཞིང་། མཆོག་
འཛིན་གཉིས་དང༌། ལོག་ལྟ་ཐེ་ཚོམ་དང་བཞི་ནི་སྤང་བྱ་ཀུན་བརྟགས་ཏེ་
མཐོང་སྤང་ཡིན་ཞིང༌། ལྷག་མ་དྲུག་ལ་ཀུན་བརྟགས་དང་ལྷན་སྐྱེས་གཉིས་
ཡོད་དོ། །
མཐར་ལྟའི་ཆད་ལྟ་དང་ལོག་ལྟ་གཉིས་ལ་ཁྱད་པར་ཡོད་དེ། སྤྱིར་ཡོད་
365 --



ས་བཅད་བཞི་པ༌། དོན་འགྲེལ།
པ་ཞིག་ལ་དམིགས་ནས་དེ་རང་སྟོབས་ཀྱིས་མེད་པར་ལྟ་བ་ཡིན་ན་ལོག་
ལྟ་དང་ཆད་ལྟ་གཉིས་ཀ་ཡིན་པས་ཁྱབ་ཀྱང་དེ་གཉིས་སུ་ཕྱེ་བའི་ལོག་ལྟ་
དང་ཆད་ལྟ་གཉིས་འགལ་ཏེ། དེ་གཉིས་སུ་ཕྱེ་བའི་ཆད་ལྟ་ནི་འཇིག་ལྟའི་
དམིགས་ཡུལ་ལ་དམིགས་ནས་དེ་རང་སྟོབས་ཀྱིས་མེད་པར་ལྟ་བ་ཞིག་ཡིན་
ལ། དེ་གཉིས་སུ་ཕྱེ་བའི་ལོག་ལྟ་ནི་འཇིག་ལྟའི་དམིགས་ཡུལ་མ་ཡིན་པའི་
དངོས་བོ་ཞིག་ལ་དམིགས་ནས་དེ་རང་སྟོབས་ཀྱིས་མེད་པས་ལྟ་བ་ཞིག་
དགོས་སོ། །
ལྟ་བ་ལྔ་བོ་འདི་ལོག་ལྟ་ཡིན་པར་བསྡུ་བ་ལས་བཤད་ཅིང་ཞིབ་ཏུ་
བརྟག་ན་ཤེས་པར་འགྱུར་རོ། །
སྤྱིར་ཉོན་མོངས་ཐམས་ཅད་རྩ་ཉོན་དྲུག་གང་རུང་ལས་བྱུང་ཞིང་
དེར་མི་འདུ་བ་མེད་ཀྱང་། ལྟ་བ་ལྔ་སོ་སོར་བགྲངས་ན་རྩ་ཉོན་བཅུར་འགྱུར་
ཏེ། འདོད་ཆགས། ཁོང་ཁྲོ། ང་རྒྱལ། མ་རིག་པ། ཐེ་ཚོམ་སྟེ་ལྟ་མིན་ལྔ་དང༌།
འཇིག་ལྟ། མཐར་ལྟ། ལྟ་བ་མཆོག་འཛིན། ཚུལ་ཁྲིམས་བརྟུལ་ཞུགས་མཆོག་
འཛིན། ལོག་ལྟ་སྟེ་ལྟ་བ་ལྔ་དང་བཅུ་ནི་རྩ་བའི་ཉོན་མོངས་ཞེས་བྱ་སྟེ།
ལྟ་བ་ལྔ་དང་ལྟ་མིན་ལྔ་
རྩ་བའི་ཉོན་མོངས་བཅུ་ཞེས་བྱ། །ཞེས་གསུངས་སོ།
འདི་དག་ལ་རྩ་ཉོན་ཞེས་བརྗོད་པའི་རྒྱུ་མཚན་ཡོད་དེ། འདི་བཅུ་ལས་
མ་བྱུང་བའི་ཉོན་མོངས་མེད་ཅིང་སེམས་ཉོན་མོངས་པར་བྱེད་པའི་གཙོ་བོ་
ཡིན་ཕྱིར་རྩ་ཉོན་ཞེས་བྱའོ། །
5.རྣམ་པར་ཤེས་པའི་ཕུང་བོ་རྒྱས་པར་འཆད་པ་ལ།
རྣམ་པར་ཤེས་པའི་ཕུང་བོ་ལ། །
མིག་གི་རྣམ་པར་ཤེས་པ་ནས། །
- 367 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
ཡིད་ཤེས་བར་གྱི་ཚོགས་དྲུག་དང་། །
ཉོན་མོངས་ཅན་གྱི་ཡིད་དང་ནི། །
ཀུན་གཞི་རྣམ་པར་ཤེས་པ་བཅས། །
རྣམ་ཤེས་ཚོགས་བརྒྱད་དག་ཏུ་འདོད། །ཅེས་གསུངས།
གོ་དོན་རིམ་བཞིན། སྤྱིར་རྣམ་པར་ཤེས་པའི་ཕུང་བོ་ཞེས་པ་ནི། རང་
གི་ཐུན་མོང་དང་ཐུན་མོང་མ་ཡིན་པའི་བདག་རྐྱེན་དང་། དམིགས་པ་
སོགས་ལ་བརྟེན་ནས་བྱུང་བའི་ཕུང་བོ་གང་ཞིག གཙོ་བོ་རང་ཡུལ་གྱི་ངོ་བོ་
རང་སྟོབས་ཀྱིས་མྱོང་བའི་ཤེས་པ་ཞིག་ལ་ཟེར་ཞིང་། དབྱེ་ན་དྲུག་ཡོད།
5.| མིག་གི་རྣམ་པར་ཤེས་པ་ནི། རང་གི་ཐུན་མོང་མ་ཡིན་པའི་བདག་
རྐྱེན་མིག་དབང་ལ་བརྟེན་ནས་དབྱིབས་དང་ཁ་དོག་གི་ངོ་བོ་རང་སྟོབས་
ཀྱིས་མྱོང་བའི་ཤེས་པ་ཞིག་ལ་ཟེར། དབྱིབས་དང་ཁ་དོག་གི་ཁྱད་པར་ནི།
མིག་གི་རྣམ་ཤེས་ཀྱིས་རང་གི་འཁོར་ཏུ་གྱུར་བའི་སེམས་བྱུང་ལ་བརྟེན་ནས་
འབྱེད་དགོས་པ་ལས། རང་སྟོབས་ཀྱིས་འབྱེད་མི་ནུས་པའི་ཁྱད་པར། སྔར་
སེམས་སེམས་བྱུང་གི་སྐབས་སུ་བཤད་ཟིན་ཏོ། །
5.2 རྣའི་རྣམ་པར་ཤེས་པ་ནི། རང་གི་ཐུན་མོང་མ་ཡིན་པའི་བདག་
རྐྱེན་རྣ་དབང་ལ་བརྟེན་ནས་སྒྲའི་ངོ་བོ་རང་སྟོབས་ཀྱིས་མྱོང་བའི་ཤེས་པ་
ལ་ཟེར།
.3 སྣའི་རྣམ་པར་ཤེས་པ་ནི། རང་གི་ཐུན་མོང་མ་ཡིན་པའི་བདག་
རྐྱེན་སྣ་དབང་ལ་བརྟེན་ནས་དྲིའི་ངོ་བོ་རང་སྟོབས་ཀྱིས་མྱོང་བའི་ཤེས་པ་
ཞིག་ལ་ཟེར། །
5.4 ལྕེའི་རྣམ་པར་ཤེས་པ་ནི། རང་གི་ཐུན་མོང་མ་ཡིན་པའི་བདག་
རྐྱེན་ལྕེ་དབང་ལ་བརྟེན་ནས་རོའི་ངོ་བོ་རང་སྟོབས་ཀྱིས་མྱོང་བའི་ཤེས་བ་
368 -



ས་བཅད་བཞི་པ། དོན་འགྲེལ་
ཞིག་ལ་ཟེར།
5.5 ལུས་ཀྱི་རྣམ་པར་ཤེས་པ་ནི། རང་གི་ཐུན་མོང་མ་ཡིན་པའི་བདག་
རྐྱེན་ལུས་དབང་ལ་བརྟེན་ནས་རེག་བྱའི་ངོ་བོ་རང་སྟོབས་ཀྱིས་མྱོང་བའི་
ཤེས་པ་ཞིག་ལ་ཟེར།
5.6 ཡིད་ཀྱི་རྣམ་པར་ཤེས་པ་ནི། རང་གི་ཐུན་མོང་མ་ཡིན་པའི་བདག་
རྐྱེན་ཡིད་དབང་ལ་བརྟེན་ནས་ལྐོག་གྱུར་གྱི་ཆོས་ཀྱི་ངོ་བོ་རང་སྟོབས་ཀྱིས་
མྱོང་བའི་ཤེས་པ་ཞིག་ལ་ཟེར། །
5.7 ཀུན་གཞི་རྣམ་ཤེས་ནི། བག་ཆགས་ཀྱི་བསྒོ་གཞིར་གྱུར་བའི་ཡིད་
ཀྱི་རྣམ་ཤེས་ཤིག་ཡིན། དབང་ཤེས་དང་མི་འདྲ་སྟེ། འདི་ལ་སྔོ་སོགས་ཕྱི་
རོལ་གྱི་ཆོས་རྣམས་དངོས་སུ་མི་སྣང་ངོ༌། །འོ་ན། ཀུན་གཞི་རྣམ་ཤེས་ལ་ཕྱི་
རོལ་གྱི་ཆོས་རྣམས་ཇི་ལྟར་སྣང་ཞེ་ན། སྔོན་པོ་ལྟ་བུ་སྔོ་སྣང་དབང་ཤེས་ལ་
དངོས་སུ་སྣང་སྟོབས་ཀྱིས་ཀུན་གཞི་ལ་བརྒྱུད་ནས་སྣང་བ་ཡིན་ཏེ། རྩ་བར།
དངོས་སུ་རང་གི་དབང་དོན་ནོ། །བརྒྱུད་ནས་དེ་ཡི་ཚོགས་དྲུག་གི །ཡུལ་
དུ་སྣང་བར་གང་ནུས་པ། །ཀུན་གཞིའི་ཡུལ་དུའང་འཇོག་པ་ཡིན། །ཞེས་
གསུངས་སོ། ། །
དྲུག་པ་ཡིད་ཤེས་ཀྱི་ཡུལ་དུ་གྱུར་བའི་འདས་མ་འོངས་ནམ་མཁའ་
སོགས་བཏགས་ཡོད་ཀྱི་ཆོས་རྣམས་ཀུན་གཞིའི་ཡུལ་མ་ཡིན་ཏེ། རྩ་བར།
དབང་དོན་ལས་གཞན་དྲུག་པའི་ཡུལ། །ཀུན་གཞིའི་ཡུལ་དུ་མི་འགྱུར་ཏེ། །དྲུག་
པ་བཏགས་པའི་ཡུལ་ཅན་དང་། །ཀུན་གཞི་བཀྲ་འཛིན་གྱིས་དབེན་ཕྱིར། །ཞེས་
གསུངས་པ་ལྟར། མིག་སོགས་དབང་བོ་ལྔ་དང་གཟུགས་དོན་ལྔ་ལས་གཞན་
པའི་ཤེས་བྱ་རྣམས་ཀུན་གཞི་རྣམ་ཤེས་ཀྱི་ཡུལ་མ་ཡིན་པར་གསུངས་སོ། །
འོ་ན། ཀུན་གཞི་རྣམ་ཤེས་ཀྱི་བྱེད་ནུས་ཅི་ཡིན་ཞེ་ན། སྒོ་གསུམ་གྱིས་
- 369 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བསགས་པའི་དགེ་མི་དགེ་ལུང་མ་བསྟན་གྱི་བག་ཆགས་ཀུན་ཆུད་མི་ཟ་
བར་འཛིན་པའི་གཞི་ཞིག་ལ་ཟེར་རོ། །
5.8 ཉོན་ཡིད་ནི། རྩ་བར། ཉོན་མོངས་ཅན་ཡིད་མཚན་ཉིད་ནི། །ཀུན་
གཞི་རྣམ་སྨིན་ཆ་ཉིད་ལ། །བདག་ལྟ་བསྒྲིབས་ལ་ལུང་མ་བསྟན། །རེག་དང་
ཆགས་སོགས་དགུ་ཁོ་ན། །ཞེས་གསུངས་བ་ལྟར། དམིགས་ཡུལ་ཀུན་གཞིའི་
སྟེང་གི་བག་ཆགས་ལ་དམིགས་ནས། རྣམ་པ་དེ་བདག་ཏུ་འཛིན་པའི་རྣམ་
པ་ཅན། ངོ་བོ་སེམས་ཅན་གྱི་རྒྱུད་ཀྱིས་བསྡུས་ཤིང་དགེ་མི་དགེ་གང་ཡང་
མིན་པ་དང་། རང་གི་གྲོགས་ཉོན་མོངས་བཞིས་(བདག་ཏུ་ལྟ་བ། ངའོ་སྙམ་
པའི་ང་རྒྱལ། བདག་ཏུ་ཆགས་པ། མ་རིག་པ་)རྙོག་རྙོག་པོར་བྱས་པ་དང་། འཁོར་
རེག་སོགས་ཀུན་འགྲོ་ལྔ་དང༌། འདོད་ཆགས། མ་རིག་པ། ང་རྒྱལ། བདག་ལྟ་
སྟེ་སེམས་བྱུང་རྫས་ཡོད་དགུ་ཁོ་ན་དང་མཚུངས་པར་ལྡན་པའི་སེམས་ཤིག་
སྤྱིར་སེམས་དང་། ཡིད་དང་། རྣམ་ཤེས་གསུམ་དོན་གཅིག་ཅིང༌།
གཞན་དག་གིས། སེམས་ཀུན་གཞི་དང་། ཡིད་ཉོན་ཡིད། རྣམ་ཤེས་ཚོགས་
དྲུག་གི་མིང་དུ་བཞེད་པའང་ཡོད་དོ། །
ཕུང་བོ་ལྔར་གཏམ་གྱི་གཞི་སོགས་སུ་བརྗོད་པ་ལ།
འདུས་བྱས་ཆོས་ཀུན་ཕུང་བོ་ལྔར། །
འདུས་ཕྱིར་དེ་དག་གཏམ་གཞི་དང་། །
རྒྱུ་བཅས་འཇིག་རྟེན་ལྟ་གནས་དང༌། །
སྲིད་པ་དག་ཏུའང་བརྗོད་པ་ཡིན། །ཞེས་གསུངས།
གོ་དོན་ནི། འདུས་བྱས་ཀྱི་ཆོས་ཀུན་གཟུགས་སོགས་ཕུང་བོ་ལྔར་འདུས་
ཕྱིར་དེ་དག་ལ་གཏམ་གྱི་གཞི་ཞེས་བྱ་སྟེ། གཏམ་ནི་ཡི་གེའི་བདག་ཉིད་ཅན་
- 37
-



ས་བཅད་བཞི་པ། དོན་འགྲེལ།
གྱི་སྒྲའམ་ངག་ཡིན་ལ། གཞི་ནི་དེའི་བརྗོད་བྱ་སྟེ། དཔེར་ན། ཕོར་བའི་མིང་
ནི་ཕོར་བ་ཞེས་བརྗོད་པའི་སྒྲའི་དངོས་ཀྱི་བརྗོད་བྱ་དང་། ཕོར་བ་ནི་དེའི་
ཤུགས་ཀྱི་བརྗོད་བྱ་ཡིན། འདི་ལ་ཁ་ཅིག་གིས། འོ་ན། ནམ་མཁའི་མིང་ནི་
ནམ་མཁའ་ཞེས་བརྗོད་པའི་སྒྲའི་དངོས་ཀྱི་བརྗོད་བྱ་དང་། ནམ་མཁའ་
ཤུགས་ཀྱི་བརྗོད་བྱ་ཡིན་ཕྱིར། གཏམ་གྱི་གཞིར་འགྱུར་རོ་ཞེ་ན་སྐྱོན་མེད་དེ།
འདུས་མ་བྱས་དག་རྒྱུ་མ་ཡིན་པ་དང་། བརྗོད་པ་ཉུང་ཕྱིར་གཏམ་གྱི་གཞིར་
མ་བསྟན་ཏོ། ། །
ཡང་ཕུང་བོ་ལྔ་ལ་རྒྱུ་དང་བཅས་པ་ཞེས་བྱ་སྟེ། རང་གི་རྒྱུ་རྐྱེན་ལས་
སྐྱེས་པའི་འདུས་བྱས་ཡིན་པའི་ཕྱིར་རོ། །འཇིག་རྟེན་ཅེས་བྱ་སྟེ། རང་གི་
ངོ་བོ་སྐད་ཅིག་སྐད་ཅིག་ལ་འགྱུར་ཅིང་མི་རྟག་པས་འཇིག་པ་དང་། གཉེན་
པོས་ཀྱང་འཇིག་པའི་ཕྱིར་རོ། །ལྟ་བའི་གནས་ཞེས་བྱ་སྟེ། བདག་ལྟ་སོགས་
ལྟ་བ་ཐམས་ཅད་རྒྱས་པར་བྱེད་པའི་གཞི་འམ་གནས་ཏེ་དམིགས་པ་ཡིན་
པའི་ཕྱིར་རོ། །འདིར་ཁ་ཅིག་གིས། ཟག་བཅས་ཀྱི་དངོས་པོ་ལ་དམིགས་པ་ན།
འདོད་ཆགས་སོགས་ཉོན་མོངས་པ་ཐམས་ཅད་སྐྱེ་བར་འགྱུར་བས་ལྟ་བ་ཁོ་
ནུའི་གནས་སུ་བརྗོད་པ་མི་འཐད་དོ་ཞེ་ན་སྐྱོན་མེད་དེ། དེར་དམིགས་པས་
འདོད་ཆགས་སོགས་སྐྱེ་བར་འགྱུར་བ་བདེན་མོད། ལྟ་བ་བཞིན་དུས་ཐམས་
ཅད་ཀྱི་ཚེ་རྣམ་གྲངས་མེད་པར་བརྟན་པར་འཛིན་པ་མིན་ཏེ། སློབ་དཔོན་
གང་སྤེལ་གྱིས། དུས་ཀུན་པ་དང་ཐམས་ཅད་ལ། །རྣམ་གྲངས་མེད་དང་མི་
གཡོ་བ། །ལྟ་མིན་དེ་ལྟར་ཆགས་སོགས་དང་། །མ་རིག་པ་དང་ཐེ་ཚོམ་མིན། །ཞེས་
གསུངས་བ་ལྟར་རོ། །
ད་དུང༌། སྲིད་པ་ཞེས་ཀྱང་བྱ་སྟེ། ལས་ཉོན་གྱི་དབང་གིས་ཐོག་མ་མེད་
པ་ནས་གཅིག་ནས་གཅིག་ཏུ་བརྒྱུད་དེ་འོང་བའི་ཟག་བཅས་ཉེར་ལེན་གྱི་
- 371 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད། །
ཕུང་བོ་ཡིན་པའི་ཕྱིར་རོ། ། །
གཞན་ཡང་། སོང་བ་ནི་འདས་པ་དང་། འགྲོ་བ་ནི་ད་ལྟ་བ། འགྲོ་བར་
འགྱུར་བ་ནི་མ་འོངས་བ་སྟེ་དུས་གསུམ་དུའང་གསུངས་བའི་ཕྱིར་རོ། །
ཟག་བཅས་ཉེར་ལེན་གྱི་ཕུང་བོ་ནི་སྡུག་བསྔལ་དང་ཀུན་འབྱུང་གི་
རང་བཞིན་ལས་མ་འདས་པར་སྟོན་པ་ལ།
འདུན་པ་དང་ནི་འདོད་ཆགས་ཀྱི། །
ཉེར་ལེན་ཟག་བཅས་ཕུང་བོ་དེ། །
འཐབ་བཅས་སྡུག་བསྔལ་ཀུན་འབྱུང་དང་། །
ངེས་པར་འབྱུང་བྱ་དག་ཏུ་བརྗོད། །ཅེས་གསུངས།
གོ་དོན་ནི། ཡུལ་དེ་འདོད་པའི་འདོད་ཆགས་ཡོད་ན། དེ་དོན་དུ་
གཉེར་འདོད་ཀྱི་འདུན་པ་སྐྱེ་ངེས་ཤིང༌། དེ་འདྲའི་འདུན་པས་བསགས་པའི་
ལས་ཏེ་དགེ་བ་ཟག་བཅས་དང་མི་དགེ་བ་གང་རུང་གི་དབང་གིས་བྱུང་
བའི་ཟག་བཅས་ཉེར་ལེན་གྱི་ཕུང་བོ་ནི། 《མཆིམས་མཛོད་》ལས། “ཉེ་བར་
ལེན་པ་ནི་ཉོན་མོངས་པ་ཡིན་ལ། དེ་ལས་བྱུང་བས་ན་ཉེ་བར་ལེན་པའི་
ཕུང་བོ་སྟེ། རྩྭ་དང་སོག་མའི་མེ་བཞིན་ནོ། །ཡང་ན། ཉེ་བར་ལེན་པ་ལ་རག་
ལས་པས་ན་ཉེ་བར་ལེན་པའི་ཕུང་བོ་སྟེ། རྒྱལ་བོ་ལ་རག་ལས་པའི་མི་ལ་
རྒྱལ་བོའི་མི་ཞེས་པ་བཞིན་ནོ།།”ཞེས་གསུངས་པ་ལྟར། རང་རྒྱུ་ལས་ཉོན་གྱི་
དབང་གིས་བྱུང་ཞིང་རང་ཉིད་སྐྱེ་འཇིག་གནས་གསུམ་བྱེད་པ་ཉོན་མོངས་
ལ་རག་ལས་ཤིང་ཉོན་མོངས་ཐམས་ཅད་འབྱུང་བའི་གཞི་བྱེད་པ་དེ་ནི་ཟག་
བཅས་ཉེར་ལེན་གྱི་ཕུང་བོའོ། །ཟག་བཅས་ཉེར་ལེན་གྱི་ཕུང་བོ་དེས་ནི་འཐོབ་
མོ་ལྟར་རང་གཞན་ལ་གནོད་པས་འཐབ་པ་དང་བཅས་པ་ཡིན་ཏེ། འཐབ་པ་
ནི་ཉོན་མོངས་ཡིན་ལ་དེ་ཟག་བཅས་ཀྱིས་རྒྱས་པར་བྱེད་པས་འཐབ་པ་དང་
.. 372 -



ས་བཅད་བཞི་པ། དོན་འགྲེལ།
བཅས་པར་བརྗོད་པ་དང་། སྡུག་བསྔལ་གསུམ་ཅི་རིགས་ཀྱིས་སྡུག་བསྔལ་
ཞིང་འཕགས་པ་རྣམས་དང་མི་མཐུན་པས་སྡུག་བསྔལ་བ་དང་། རང་གི་
འབྲས་བུར་གྱུར་བའི་སྡུག་བསྔལ་ཀུན་འབྱུང་བས་ཀུན་འབྱུང་ངོ། །ངེས་པར་
འབྱུང་བ་ནི་མྱ་ངན་ལས་འདས་བའི་དོན་ཏེ། ངེས་པར་འབྱུང་བྱའི་མྱ་ངན་
ནི་འདུས་བྱས་ཀྱི་ཆོས་རྣམས་ཡིན།
འོ་ན། སྟོང་ཉིད་མངོན་སུམ་དུ་རྟོགས་པའི་ཤེས་རབ་སོགས་ངེས་
པར་འབྱུང་བྱ་ཡིན་ནམ་ཞེ་ན། 《མདོ་སྡེ་རྒྱན་》ལས། དོན་ཤེས་པས་ནི་ཆོས་
རྣམས་ཀུན། །གཟིངས་དང་འདྲ་བ་ཉིད་དུ་རིགས། །ཞེས་ལུང་དོན་མངོན་
པར་རྟོགས་པ་མཐར་ཐུག་པ་སྟེ་རྣམ་པ་ཐམས་ཅད་མཁྱེན་པའི་ཡེ་ཤེས་
བརྙེས་ཚེ་གསུང་རབ་ཡན་ལག་བཅུ་གཉིས་སོགས་ཀྱང་གཟིངས་ལྟར་སྤང་
བྱར་གསུངས་པས་སྐྱོན་མི་འཇུག་གོ ། །
ཕུང་བོའི་རབ་དབྱེར་སྦྱངས་བའི་དགེ་མཚན་སྟོན་པ་ལ།
ཕུང་བོའི་རབ་དབྱེ་ལ་མཁས་ན། །
བདག་ལ་གཅིག་པུར་འཛིན་པ་ཡི། །
ལྟ་བ་ངན་པ་ལྡོག་འགྱུར་ཞིང༌། །
འདུས་བྱས་ཆོས་ལ་མཁས་པར་འགྱུར། །ཞེས་གསུངས།
གོ་དོན་ནི། དེ་ལྟར་ཕུང་བོ་ལྔ་རེ་རེའི་ངོ་བོ་དང་བྱེད་ལས་ཕྱིན་ཅི་མ་
ལོག་པར་ཤེས་ན། “བདག་་ཕུང་སོགས་ཀྱི་ཆོས་ལ་མ་བརྟེན་པར་ཆ་མེད་
གཅིག་པུར་འཛིན་པའི་ལྟ་ངན་ལས་ལྡོག་པར་འགྱུར་ཞིང༌། རྒྱུ་རྐྱེན་དང་
རང་གི་ཆ་ཤས་ལ་ལྟོས་ནས་གྲུབ་པའི་ཆོས་ཀྱི་གནས་ཚུལ་དངོས་ལ་མཁས་
པར་འགྱུར་ཞེས་པའི་དོན་ནོ། །ཕུང་བོའི་སྐབས་ཀྱི་དོན་འགྲེལ་རྫོགས་སོ། ། །།
373 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད། །
གཉིས། ཁམས་རྒྱས་པར་འཆད་པ།
ཁམས་ཀྱི་རབ་དབྱེ་བཅོ་བརྒྱད་སྟོན་པ་ལ།
མིག་དང་གཟུགས་དང་མིག་གི་ཁམས། །
རྣ་བ་སྒྲ་དང་རྣ་ཤེས་ཁམས། །
སྣ་དང་དྲི་དང་སྣ་ཤེས་ཁམས། །
ལྕེ་དང་རོ་དང་ལྕེ་ཤེས་ཁམས། །
ལུས་དང་རེག་བྱ་ལུས་ཤེས་ཁམས། །
ཡིད་དང་ཆོས་དང་ཡིད་ཤེས་ཁམས། །
དབང་དྲུག་ཡུལ་དྲུག་ཤེས་དྲུག་སྟེ། །
དེ་ལྟར་ཁམས་ནི་བཅོ་བརྒྱད་དོ། །ཞེས་གསུངས།
གོ་དོན་ནི། སྤྱིར་ཁམས་ཞེས་པ་རྒྱུའམ་རིགས་སམ་ས་བོན་གྱི་དོན་ལ་
འཇུག་ཀྱང༌། འདིར་གཙོ་བོ་རིགས་ལ་འཇུག་སྟེ། ནམ་མཁའ་ལྟ་བུ་ཁམས་
སམ་རིགས་ཡིན་ཡང་། རྒྱུ་དང་ས་བོན་མིན་ཏེ། དངོས་མེད་ཡིན་པའི་ཕྱིར་
རོ། །མིག་གི་ཁམས་ནི། མི་དང་དུད་འགྲོ་སྲིན་བུ་སོགས་སེམས་ཅན་ཆེ་ཆུང་
གང་ཡིན་ཡང་། དེའི་མིག་ནི་མིག་གི་ཁམས་ཡིན་ཏེ། མིག་ཡིན་པས་སོ། །འདིས་
རྣ་བའི་ཁམས་སོགས་ཕྱི་མ་རྣམས་ལ་རིགས་འགྲེ།
བསྡུ་ན། བདག་རྐྱེན་དབང་བོའི་ཁམས། དམིགས་པ་ཡུལ་གྱི་ཁམས།
བརྟེན་པ་རྣམ་ཤེས་ཀྱི་ཁམས་དང་གསུམ་དུ་འདུ།
བདག་རྐྱེན་དབང་བོའི་ཁམས་ལ་དབྱེ་ན་དྲུག་ཡོད་དེ། །མིག་གི་ཁམས།
- 37． -



ས་བཅད་བཞི་པ། དོན་འགྲེལ།
རྣ་བའི་ཁམས། སྣའི་ཁམས། ལྕེའི་ཁམས། ལུས་ཀྱི་ཁམས། ཡིད་ཀྱི་ཁམས་
རྣམས་སོ། །མིག་དང་མིག་གི་དབང་བོ་མིག་གི་ཁམས་གསུམ་དོན་གཅིག་པ་
ནས། ཡིད་དང་ཡིད་ཀྱི་དབང་བོ་ཡིད་ཀྱི་ཁམས་གསུམ་དོན་གཅིག་གོ་
དམིགས་པ་ཡུལ་གྱི་ཁམས་ལ་དབྱེ་ན་དྲུག་ཡོད་དེ། གཟུགས་ཀྱི་ཁམས།
སྒྲའི་ཁམས། དྲིའི་ཁམས། རོའི་ཁམས། རེག་བྱའི་ཁམས། ཆོས་ཀྱི་ཁམས་རྣམས་
སོ། །གཟུགས་དང་གཟུགས་ཀྱི་ཁམས་དོན་གཅིག་པ་ནས་ཆོས་དང་ཆོས་ཀྱི་
ཁམས་དོན་གཅིག་གོ །
བརྟེན་པ་རྣམ་ཤེས་ཀྱི་ཁམས་ལ་དབྱེ་ན་དྲུག་ཡོད་དེ། མིག་གི་རྣམ་
པར་ཤེས་པའི་ཁམས། རྣ་པའི་རྣམ་པར་ཤེས་པའི་ཁམས། སྣའི་རྣམ་པར་
ཤེས་པའི་ཁམས། ལྕེའི་རྣམ་པར་ཤེས་པའི་ཁམས། ལུས་ཀྱི་རྣམ་པར་ཤེས་པའི་
ཁོམས། ཡིད་ཀྱི་རྣམ་པར་ཤེས་པའི་ཁམས་སོ། །མིག་གི་རྣམ་པར་ཤེས་པ་དང་
མིག་གི་རྣམ་པར་ཤེས་པའི་ཁམས་དོན་གཅིག་པ་ནས་ཡིད་ཀྱི་རྣམ་པར་
ཤེས་པ་དང་ཡིད་ཀྱི་རྣམ་པར་ཤེས་པའི་ཁམས་དོན་གཅིག་གོ །
དེ་ལྟར་ཁམས་བཅོ་བརྒྱད་ལས་ཕལ་ཆེར་ཕུང་པོའི་སྐབས་བཤད་ཟིན་
པས་འདིར་མི་བརྗོད་ལ། ཡིད་ཀྱི་ཁམས་ཏེ་ཡིད་ཀྱི་དབང་བོ་དང་། ཆོས་ཀྱི་
ཁམས་གཉིས་ཅུང་རྟོགས་དཀའ་བས། བྱེ་བྲག་ཏུ་བཤད་ན།
ཡིད་ཀྱི་དབང་བོ་སྟོན་པ་ལ།
དྲུག་པོ་འདས་མ་ཐག་པ་ཡི། །
རྣམ་ཤེས་གང་ཡིན་དེ་ཡིད་དབང་། །ཞེས་གསུངས། །
གོ་དོན་ནི། ཀུན་གཟིགས་མི་ཕམ་གྱིས། “རྣམ་པར་ཤེས་པ་དྲུག་པོ་
འགག་མ་ཐག་པ་དེ་ཡིད་ཤེས་སྐྱེད་པའི་དབང་པོ་ཡིན་ནོ་”ཞེས་རྣམ་པར་
ཤེས་པ་དྲུག་པོ་འགག་མ་ཐག་པ་ཅིག་ཡིད་དབང་དུ་གསུངས་ཀྱང་། 《སྡེ་
- 375 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བདུན་ཡིད་ཀྱི་མུན་སེལ་》ལས། “རྣམ་ཤེས་སྔ་མ་ཚོགས་དྲུག་ཀ་འགགས་
ནས་ཡིད་ཤེས་ཕྱི་མ་སྐྱེས་པའི་གོ་འབྱེད་པའི་ནུས་པ་ཉིད་ཡིད་དབང་དུ་
འདོད་དོ་་་ཞེས་ཚིག་ཟིན་ལ་མི་འདྲ་བ་གཉིས་འདུག་ཀྱང་། ཕྱི་མ་བདེ་
བར་སྙམ་སྟེ། སྔོ་འཛིན་ཡིད་མངོན་གྱི་སྟེང་ནས་བཤད་ན། དུས་དང་པོར་སྔོ་
འཛིན་དབང་མངོན་སྐད་ཅིག་མ་གཅིག་སྐྱེས། དེའི་རྗེས་སུ་དེ་ཉིད་ཀྱིས་དེ་
མ་ཐག་རྐྱེན་བྱས་ཤིང་། དེ་དང་དུས་མཉམ་དུ། དབང་བོ་གཟུགས་ཅན་པས་
བདག་རྐྱེན་དང་། དེའི་གཟུང་དོན་སྐད་ཅིག་གཉིས་པས་དམིགས་རྐྱེན་བྱས་
པ་ལས་སྔོ་འཛིན་དབང་མངོན་སྐད་ཅིག་གཉིས་པ་སྐྱེ་ཞིང༌། དེ་དང་དུས་
མཉམ་དུ་སྔོ་འཛིན་ཡིད་མངོན་སྐད་ཅིག་དང་པོ་སྐྱེ་བ་ཡིན། དེའི་དམིགས་
རྐྱེན་དེ་མ་ཐག་རྐྱེན་ནི་སྔོ་འཛིན་དབང་མངོན་སྐད་ཅིག་གཉིས་པ་དང་ཁྱད་
པར་མེད་ཅིང་། བདག་རྐྱེན་ནི་སྔོ་འཛིན་མིག་གི་རྣམ་ཤེས་སྐད་ཅིག་དང་པོ་
འགག་ནས། ཕྱི་མ་སྔོ་འཛིན་ཡིད་མངོན་སྐད་ཅིག་དང་པོ་བསྐྱེད་པའི་ནུས་
པ་དེ་ཡིན། འདི་ནི་དབང་ཤེས་སྔ་མའི་རྒྱུན་གྱི་རྣམ་ཤེས་ཤིག་ཡིན་ཏེ། 《སྡེ་
བདུན་རྒྱན་》དུ“ཡིད་དབང་དང་རྣམ་ཤེས་མིང་གི་རྣམ་གྲངས་སུ་ལན་
མང་དུ་བཤད་པ་”ཞེས་གསུངས་པས་ཀྱང་ཤེས་སླའོ། །
དེ་འདྲའི་དབང་ཤེས་ཀྱི་རྒྱུན་དུ་གྱུར་པའི་ཡིད་མངོན་སྐྱེད་པའི་ནུས་
པ་མེད་ན། སྔོ་འཛིན་ཡིད་མངོན་སྐྱེ་མི་སྲིད། འོན་ཏེ། རྣམ་ཤེས་དྲུག་པོ་
འདས་མ་ཐག་པ་ལ་གོ་ན། དེ་ནི་དངོས་མེད་ཡིན་པས་རང་འབྲས་སྐྱེད་པའི་
ནུས་པ་མེད་ལ། འདུས་བྱས་ཡིན་པའི་དབང་དུ་བཏང་ནའང་། འདས་པ་
རྫས་གྲུབ་ཏུ་འདོད་པ་བྱེ་བྲག་སྨྲ་བའི་བཞེད་པ་ཡིན་པས་མཐའ་གཅིག་ཏུ་
མ་ངེས་སོ། །
ཁ་ཅིག་གིས། སྔོ་འཛིན་མིག་དབང་དེའི་བདག་རྐྱེན་ཡིན་ཞེ་ན། དེ་ནི་
- 376 -



ས་བཅད་བཞི་པ། དོན་འགྲེལ།
མིག་ཤེས་ཀྱི་ཐུན་མོང་མ་ཡིན་པའི་བདག་རྐྱེན་མ་ཡིན་པར་ཐལ་བའི་སྐྱོན་
འབད་མེད་དུ་འཇུག་གོ །
ཡང་ཁ་ཅིག་གིས། མདོ་ལས། “སེམས་ཅན་རྣམས་ནི་རྣམ་པར་ཤེས་
པ་རྒྱུན་རེ་རེ་བའོ་་་ཞེས་གསུངས་པ་མི་འཐད་པར་ཐལ། སེམས་ཅན་གཅིག་
གི་རྒྱུད་ལ་རྣམ་ཤེས་རིགས་མཐུན་དུ་མ་ཅིག་ཅར་དུ་འཇུག་པའི་ཕྱིར་ཏེ། སྔོ་
འཛིན་དབང་མངོན་སྐད་ཅིག་གཉིས་པ་དང༌། སྔོ་འཛིན་ཡིད་མངོན་སྐད་
ཅིག་དང་པོ་གཉིས། སྔོ་འཛིན་དབང་མངོན་སྐད་ཅིག་དང་པོས་ཉེར་ལེན་
བྱས་པ་ལས་བྱུང་བ་གང་ཞིག དེ་གཉིས་གང་ཟག་གཅིག་གི་རྒྱུད་ལ་དུས་
མཉམ་དུ་འཇུག་པའི་ཕྱིར་ཞེ་ན། སྐྱོན་མེད་དེ། དེ་ནི་ལྡོག་པ་རིགས་མཐུན་ཐ་
དད་པའི་རྣམ་ཤེས་གཉིས་གང་ཟག་གཅིག་གི་རྒྱུད་ལ་མེད་པའི་དོན་ཡིན་
གྱི། གཞན་དུ་ན། སྔོ་འཛིན་མིག་གི་རྣམ་ཤེས་སྐད་ཅིག་དང་པོ་ལས་སྔོན་པོ་
ངེས་པའི་ལྡོག་པ་དང་། སྔོ་འཛིན་མིག་ཤེས་སྐད་ཅིག་གཉིས་པ་གཉིས་དུས་
མཉམ་དུ་སྐྱེ་མི་སྲིད་པར་ཐལ་བའི་སྐྱོན་འཇུག་གོ །
ཆོས་ཀྱི་ཁམས་སྟོན་པ་ལ།
ཆོས་ཁམས་དབྱེ་བ་བཅུ་དྲུག་སྟེ། །
བརྟགས་འགོག་བརྟགས་མིན་ནམ་མཁའ་དང་། །
དགེ་སོགས་དེ་བཞིན་ཉིད་གསུམ་དང༌། །
འདུ་ཤེས་མེད་དང་འགོག་སྙོམས་ཀྱི། །
སེམས་མེད་གཉིས་ཏེ་འདུས་མ་བྱས། །
རྣམ་པ་བརྒྱད་དང་ཚོར་བ་དང་། །
འདུ་ཤེས་འདུ་བྱེད་ཆོས་ཀྱི་ནི།
སྐྱེ་མཆེད་གཟུགས་ལྔ་དང་བཅས་སོ། །ཞེས་གསུངས།
- 377 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གོ་དོན་ནི། ཚོར་བ་དང་། འདུ་ཤེས། འདུ་བྱེད་ཀྱི་ཕུང་བོ་གསུམ་དང༌། རྣམ་
པར་རིག་བྱེད་མིན་པའི་གཟུགས་སྟེ་སྔར་བཤད་ཟིན་པའི་ཆོས་ཀྱི་སྐྱེ་མཆེད་
པའི་གཟུགས་ལྔ་དང༌། འདུས་མ་བྱས་རྣམས་ནི་ཆོས་ཁམས་ཡིན་ཞིང་དེར་
མི་འདུ་བའི་ཆོས་ཁམས་གཞན་མེད་དོ། །
འདུས་མ་བྱས་ལ། སོ་སོར་བརྟགས་པས་འགོག་པ་དང་། སོ་སོར་
བརྟགས་མིན་གྱི་འགོག་པ་དང་། ནམ་མཁའ་དང་གསུམ་ཡོད་པར་མཛོད་
ལས་བཤད་ཅིང་། སེམས་ཙམ་པས་དེ་བཞིན་ཉིད་བསྣན་ཏེ་བཞིར་བཞེད།
《ཀུན་བཏུས་》ལས། དགེ་མི་དགེ་ལུང་མ་བསྟན་རེ་རེའི་སྟེང་གི་དེ་བཞིན་
ཉིད་གསུམ་དང་། འདུ་ཤེས་མེད་པ་དང་འགོག་པའི་སྙོམས་འཇུག་དུས་ཀྱི་
སེམས་ཁེགས་པའི་གནས་སྐབས་གཉིས་ཏེ། གོང་གི་གསུམ་དང་བསྡོམས་
པས་འདུས་མ་བྱས་བརྒྱད་དུ་འདོད་དོ། ། །
སོ་སོར་བརྟགས་པས་འགོག་པ་ནི། སོ་སོར་བརྟགས་པའི་ཤེས་རབ་སྟེ་
གཉེན་པོ་ཤེས་རབ་ཀྱི་སྟོབས་ཀྱིས་རང་གི་ངོས་སྐལ་གྱི་སྤང་བྱ་ཉོན་མོངས་ཅི་
རིགས་སྤངས་བའི་ཆ་དེ་ཡིན། མཚན་གཞི། འགོག་བདེན་དང་ཐར་བ་ལྟ་བུ།
སོ་སོར་བརྟགས་མིན་གྱི་འགོག་པ་ནི། གཉེན་པོ་ཤེས་རབ་ཀྱི་སྟོབས་
ཀྱིས་ཁེགས་པ་མིན་པར་རྐྱེན་མ་ཚང་བའི་དབང་གིས་རེ་ཤིག་མེད་པའི་ཆ་
ལྟ་བུ། དཔེར་ན། མིའི་མགོ་ན་རྭ་མེད་པའི་ཆ་དང༌། ཤིང་གིས་དབེན་པའི་ས་
ཕྱོགས་ཀྱི་ཤིང་མེད་པའི་ཆ་ལྟ་བུའོ། །འདི་ནི་རྐྱེན་མ་ཚང་པའི་དབང་གིས་རེ་
ཤིག་ས་དེར་ཤིང་མེད་པ་ཡིན་གྱི། རྗེས་སུ་ཆུ་ལུད་དྲོད་གཤེར་དང་ཤིང་གི་
ས་བོན་སོགས་ཀྱི་རྒྱུ་རྐྱེན་འཛོམས་ཚེ་ཤིང་མེད་པའི་ས་ཕྱོགས་སུའང་ཤིང་སྐྱེ་
སྲིད་པའི་ཕྱིར་རོ། །
མདོར་ན། མ་འོངས་པའི་དུས་ཤིག་ལ་སྐྱེ་བ་གཏན་དུ་བཀག་པ་སོ་
- 378 -



ས་བཅད་བཞི་པ། དོན་འགྲེལ།
སོར་བརྟགས་པས་འགོག་པ་དང་། དེ་ལྟར་འགོག་པར་མི་བྱེད་པ་སོ་སོར་
བརྟགས་མིན་གྱི་འགོག་པའོ། །
ནམ་མཁའ་ནི། གཟུགས་ཅན་གྱི་གོ་འབྱེད་པ་ལ་མི་སྒྲིབ་ཅིང་། ཐོགས་
རེག་བཀག་ཙམ་གྱི་མེད་དགག་དེ་ཡིན། མཚན་གཞི། བར་སྣང་སྟོང་སང་ལྟ་
བུ། དགེ་བའི་དེ་བཞིན་ཉིད་ནི། དགེ་པའི་སྟེང་གི་གནས་ལུགས་མཐར་ཐུག་
སྟེ། དཔེར་ན། བསོད་ནམས་རང་བཞིན་གྱིས་གྲུབ་པའི་སྟོང་པའི་སྟོང་ཆ་ལྟ་
བུ། མི་དགེ་བའི་དེ་བཞིན་ཉིད་ནི། དེའི་སྟེང་གི་གནས་ལུགས་མཐར་ཐུག་སྟེ།
དཔེར་ན། སྲོག་གཅོད་ཀྱི་ལས་རང་བཞིན་གྱིས་སྟོང་པའི་སྟོང་ཆ་ལྟ་བུ། ལུང་
མ་བསྟན་(དགེ་མི་དགེ་གང་ཡང་མིན་པའི་ཆོས་)གྱི་དེ་བཞིན་ཉིད་ནི། དེའི་
སྟེང་གི་གནས་ལུགས་མཐར་ཐུག་སྟེ། དཔེར་ན། ལྗོན་ཤིང་རང་བཞིན་གྱིས་
གྲུབ་པའི་སྟོང་པའི་སྟོང་ཚོ་ལྟ་བུ། །
འདུ་ཤེས་མེད་པའི་སྙོམས་འཇུག་དང་འགོག་པའི་སྙོམས་འཇུག་དུས་
ཀྱི་སེམས་ཁེགས་པའི་གནས་སྐབས་གཉིས་ཏེ་འདུས་མ་བྱས་བརྒྱད་དང་།
ཚོར་བ། འདུ་ཤེས། འདུ་བྱེད་ཀྱི་ཕུང་བོ་གསུམ་དང༌། ཆོས་ཀྱི་སྐྱེ་མཆེད་པའི་
གཟུགས་ལྔ་(གོང་དུ་བཤད་ཟིན་)བཅས་ལ་ཆོས་ཁམས་བཅུ་དྲུག་ཅེས་བྱའོ། །
གཞན་སྐྱེས་བུ་ཁམས་དྲུག་ཅེས་པ། སྐྱེས་བུའི་ཤེས་རྒྱུད་ཀྱིས་བསྡུས་
པའི་ནང་གི་འབྱུང་བ་བཞི་དང༌། ནང་གི་བུ་གའི་སྟོང་བའི་ཆ་སྟེ་ལུས་ཀྱི་
བ་སྤུ་བུ་གའི་སྟོང་ཆ་ལྟ་བུ་ནི་ནམ་མཁའི་ཁམས་དང་། རྣམ་ཤེས་ཀྱི་ཁམས་
དང་དྲུག་ལ་བྱའོ། །
ཐོགས་པ་དང་བཅས་མ་བཅས་གཉིས་སུ་དབྱེ་བ།
མིག་སོགས་དབང་བོ་ལྔ་དང་གཟུགས་སོགས་དོན་ལྔ་ལ་ཐོགས་པ་
དང་བཅས་པའི་གཟུགས་ཅན་བཅུ་ཞེས་བྱ་སྟེ། 《མཛོད་》ལས། “ཐོགས་དང་
- ：379 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བཅས་པ་གཟུགས་ཅན་བཅུ་”ཞེས་གསུངས། ཐོགས་པ་དང་བཅས་པ་མ་ཡིན་
པ་ནི། རྣམ་ཤེས་ཚོགས་དྲུག་དང་། ཡིད་ཀྱི་ཁམས་དང་། ཆོས་ཀྱི་སྐྱེ་མཆེད་
པའི་ཁམས་རྣམས་ཡིན་ཏེ། དེ་དག་གིས་རང་གི་གོ་སར་ཆོས་གཞན་སྐྱེ་བར་
གེགས་མི་བྱེད་དེ། 《མཛོད་》ལས། “ཐོགས་པ་མེད་པ་རྣམ་པ་བརྒྱད་”ཞེས་
གསུངས།
ཟག་བཅས་ཟག་མེད་གཉིས་སུ་དབྱེ་བ་སྟོན་པ་ལ།
དེ་ལྟར་ཁམས་ནི་བཅོ་བརྒྱད་དུ། །
ཤེས་བྱའི་ཆོས་ཀུན་འདུས་པས་ན། །
དེ་ལ་ཟག་བཅས་ཟག་མེད་སོགས། །
དབྱེ་བའི་རྣམ་གྲངས་ཤེས་པར་བྱ། ། །
ཞེས་གསུངས། གོ་དོན་ནི། ཐོགས་བཅས་ཀྱི་གཟུགས་ཅན་བཅུ་དང་། སེམས་
ཁམས་བདུན་(ཆོས་ཁམས་ཀྱི་ནང་ཚན་)དང་། རྣམ་པར་རིག་བྱེད་མིན་
པའི་གཟུགས་ལྔ་དང་། ཚོར་བ་དང༌། འདུ་ཤེས། འདུ་བྱེད་ཀྱི་ཕུང་བོ་གསུམ་
བཅས་ཀྱིས་དངོས་བོའི་རིགས་ཀུན་བསྡུས་ཤིང་། འདུས་མ་བྱས་བརྒྱད་ཀྱིས་
རྟག་པའི་རིགས་ཀུན་བསྡུས་པས་ན། འདི་ལ་ཟག་བཅས་ཟག་མེད་གཉིས་སུ་
དབྱེར་རུང་ངོ༌། །
སྤྱིར་ཟག་བཅས་ཟག་མེད་ཀྱི་དོན་ལ། གྲུབ་མཐའ་གོང་འོག་གི་འདོད་
ཚུལ་མི་གཅིག་པའི་དབང་གིས། མཁས་པ་སོ་སོའི་བཞེད་ཚུལ་མི་འདྲ་
པ་མང་དུ་འདུག་ཀྱང༌། འདིར་གཙོ་བོ་མཛོད་ལྟར་བརྗོད་ན། དམིགས་པ་
དང་མཚུངས་ལྡན་གང་རུང་གི་སྒོ་ནས་ཟག་པ་སྟེ་ཉོན་མོངས་རྒྱས་སུ་རུང་
མི་རུང་གིས་ཟག་བཅས་ཟག་མེད་ཀྱི་དོན་དང་ཁྱད་འབྱེད་པ་ཡིན། ཟག་
བཅས་ཡིན་ན་དམིགས་པའི་སྒོ་ནས་ཟག་པ་རྒྱས་རུང་ཡིན་པས་ཁྱབ་ཅིང་།
- 380 -



ས་བཅད་བཞི་པ། དོན་འགྲེལ།
མཚུངས་ལྡན་གྱི་སྒོ་ནས་ཟག་པ་རྒྱས་རུང་ཡིན་ན་ཤེས་པ་ཡིན་པས་ཁྱབ་བོ། །
མཚན་གཞི། དྲི་ཞིམ་པོ་སྣོམ་པའི་སྣ་ཤེས་ཀྱིས་དྲིའི་ངོ་བོ་རྣམ་པར་རིག་
པ་ན། དེ་ལ་དམིགས་པའི་ཟག་པ་སྟེ་ཆགས་པ་རྒྱས་པར་འགྱུར་ཞིང༌། དྲི་དང་
སྣ་དབང་ནི་དམིགས་པ་ཁོ་ནའི་ཟག་པ་རྒྱས་རུང་གི་ཟག་བཅས་དང་། དྲིའི་
ངོ་བོ་ལ་སྲེད་པའི་ཆགས་སེམས་ནི་དམིགས་པ་དང་མཚུངས་ལྡན་གཉིས་
ཀའི་སྒོ་ནས་ཟག་པ་རྒྱས་རུང་གི་ཟག་བཅས་ཡིན་ནོ། །
འདིས་གཞན་རྣམས་ལ་རིགས་བསྒྲེ་ཞིང་། སྒྲ་བཤད་ནི། ཉོན་མོངས་པ་
སྐྱེ་བའི་མངོན་སུམ་གྱི་སྤྱོད་ཡུལ་དང་། ལས་ཉོན་གྱི་དབང་གིས་རང་དབང་
མེད་པར་སྐྱེ་འཇིག་བྱེད་པ་དང་རྗེས་སུ་འབྲེལ་བའི་སྡུག་བདེན་ཡིན་པས་ན་
ཟག་བཅས་ཞེས་བྱའོ། །
ཟག་མེད་ནི། ལམ་བདེན་དང་དེས་བསྡུས་བའི་ཕུང་བོ་དང་འདུས་མ་
བྱས་རྣམས་ཡིན། དཔེར་ན། སངས་འཕགས་དང༌། འཕགས་རྒྱུད་ཀྱི་འགོག་
ལམ་གཉིས། འདུས་མ་བྱས་ཀྱི་ནམ་མཁའ་ལྟ་བུའོ། །
《མངོན་པ་ཀུན་བཏུས་》ལས། ཟག་པའི་སྒོ་དྲུག་(མིག་གི་རྣམ་ཤེས་
ནས་ཡིད་ཀྱི་རྣམ་ཤེས་)གང་རུང་དང་རྗེས་སུ་འབྲེལ་མ་འབྲེལ་གྱི་སྒོ་ནས་
ཟག་བཅས་ཟག་མེད་ཀྱི་ཁྱད་འབྱེད་ཀྱང་དོན་འདྲའོ། །རྗེས་སུ་འབྲེལ་བ་ཞེས་
པ་ནི། ཟག་པས་བཅིངས་པ་དང་། དེའི་རྒྱུ་ལས་བྱུང་བ་ལ་གོ་དགོས།
ཁམས་གང་དུ་གཏོགས་ཚུལ་ནི།
འདོད་ཁམས་ན་ཐམས་ཅད་ཡོད། གཟུགས་ཁམས་ན་དྲི་རོ་དང་སྣ་
ལྕེའི་རྣམ་ཤེས་མ་གཏོགས་ཐམས་ཅད་ཡོད། གཟུགས་མེད་ན་ཁམས་ཐ་མ་
གསུམ་གྱི་ཆ་ཤས་ཡོད། སེམས་ཁམས་བདུན་དང་གཟུགས་སྒྲ་གཉིས་དང་
ཆོས་ཁམས་དང་བཅུ་ལ་དགེ་མི་དགེ་ལུང་མ་བསྟན་གསུམ་ཆར་ཡོད་ཀྱང་།
- 381 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ལྷག་མ་རྣམས་ལུང་དུ་མ་བསྟན་པའོ། །
ཕྱི་ནང་གི་ཁམས་གཉིས་སུ་དབྱེ་བ།
སྐྱེས་བུའི་ཤེས་རྒྱུད་ཀྱིས་བསྡུས་མ་བསྡུས་ཀྱི་དབང་གིས་ཕྱི་ནང་གི་
ཁམས་གཉིས་སུ་ཡོད་དེ། མིག་གི་ཁམས་ནས་ཡིད་ཀྱི་ཁམས་བར་དབང་
བོའི་ཁམས་དྲུག་དང་། མིག་གི་རྣམ་པར་ཤེས་པའི་ཁམས་ནས་ཡིད་ཀྱི་རྣམ་
པར་ཤེས་པའི་ཁམས་པར་རྣམ་ཤེས་ཀྱི་ཁམས་དྲུག་སྟེ་བཅུ་གཉིས་ནི་སྐྱེས་བུའི་
ཤེས་རྒྱུད་ཀྱིས་བསྡུས་ཕྱིར་ནང་གི་ཁམས་ཡིན་ལ། གཟུགས་ཀྱི་ཁམས་ནས་
ཆོས་ཀྱི་ཁམས་བར་དྲུག་པོ་དེ་ཤེས་པས་མ་ཟིན་ཕྱིར་ཕྱིའི་ཁམས་ཡིན་ནོ། ། །
དམིགས་བཅས་མ་བཅས་གཉིས་སུ་དབྱེ་བ། །
དམིགས་པ་དང་བཅས་པ་ནི་སེམས་ཁམས་བདུན་དང༌། ཆོས་ཁམས་
ཀྱི་ནང་ཚན་སེམས་བྱུང་རྣམས་ཡིན་ཏེ། འདི་དག་རང་གི་དམིགས་པ་སྟེ་
ཡུལ་ཡོད་པའི་ཡུལ་ཅན་དང༌། ལྷག་མ་རྣམས་ཀྱི་རང་ཡུལ་མེད་པས་ཡུལ་
ཅན་མིན་ནོ། །
རྣམ་པར་རྟོག་པ་ཡོད་མེད་གཉིས་སུ་དབྱེ་བ།
རྣམ་པར་རྟོག་པ་ལ་གསུམ་དུ་ཡོད་དེ། སའི་རྩ་ལག་གིས་མཛད་པའི་
《ཕུང་བོ་ལྔའི་བཤད་པ་》ལས། “འདི་ལྟར་རྣམ་པར་རྟོག་པ་གསུམ་ཡོད་དེ། རང་
བཞིན་གྱིས་རྣམ་པར་རྟོག་པ་དང༌། རྗེས་སུ་དྲན་པའི་རྟོག་པ་དང༌། གཏན་
ལ་འབེབས་པའི་རྟོག་པའོ། །དེ་ལ་རང་བཞིན་གྱིས་རྣམ་པར་རྟོག་པ་ནི། མིག་
གི་རྣམ་པར་ཤེས་པས་གཟུགས་ལ་གཟུགས་ཙམ་དུ་ཤེས་པ་དང༌། རྣ་བའི་
རྣམ་པར་ཤེས་པས་སྒྲ་ལ་སྒྲ་ཙམ་དུ་ཤེས་པའོ། །རྗེས་སུ་དྲན་པའི་རྟོག་པ་ནི། སྔོན་
མཐོང་བ་དང་ཐོས་པ་ལ་སོགས་པ་ཕྱིས་མ་བརྗེད་ཅིང་དྲན་པ་མ་ཉམས་
པའོ། །གཏན་ལ་འབེབས་པའི་རྟོག་པ་ནི། ཁམས་གསུམ་དང༌། དུས་གསུམ་
་382 -



ས་བཅད་བཞི་པ། དོན་འགྲེལ།
གྱི་དངོས་པོ་རྣམས་ལས་ཁ་ཅིག་མངོན་སུམ་དུ་མཐོང་པ་དང༌། ཁ་ཅིག་
མངོན་སུམ་དུ་མ་མཐོང་ཡང་རྣ་བས་ཐོས་པ་སོགས་ལས་ཤེས་རབ་དང་
སེམས་པའི་ཁྱད་པར་གྱིས་འདི་ནི་འདི་ཡིན་འདི་ནི་འདི་མིན་ཞེས་རྟོག་པ་
ནི་གཏན་ལ་འབེབས་པའི་རྟོག་པའོ”ཞེས་རྟོག་པ་གསུམ་དང་དེའི་ཁྱད་
པར་གསལ་བར་བསྟན་པ་ལྟར་ཤེས་པར་བྱ་ལ། 《བསྡུས་གཞུང་ལུང་རིགས་
ཉི་མར་》རང་བཞིན་གྱིས་རྟོག་པ་གཞན་འགྱུར་བཞིའི་ནང་ཚན་གྱི་རྟོག་པ་
དང་། གཞན་གཉིས《མཛོད་》ལས། “ངེས་པར་རྟོག་དང་རྗེས་དྲན་པའི། །
རྣམ་པར་རྟོག་པས་རྣམ་མི་རྟོག ”ཞེས་པའི་ཚིག་ཟིན་གྱི་རྟོག་པ་གཉིས་ཡིན་
པའི་ཉམས་བསྟན་ཡོད་དོ། །
མདོར་ན། རང་བཞིན་གྱིས་རྟོག་པ་ནི་རང་ཡུལ་ལ་རགས་པར་འཇུག་
པའི་རྟོག་པ་དང༌། རྗེས་སུ་དྲན་པའི་རྟོག་པ་ནི་མཐོང་ཐོས་ལས་བྱུང་བའི་
དོན་དེ་མི་བརྗེད་པར་འཛིན་པའི་རྟོག་པ་དང་། གཏན་ལ་འབེབས་པའི་
རྟོག་པ་ནི་མཐོང་ཐོས་ལས་བྱུང་བའི་དོན་གྱི་ཁྱད་པར་འབྱེད་པའི་ཤེས་རབ་
རྣམ་ཅན་གྱི་རྟོག་པའོ། ། །
དབྱེ་ན། མངོན་སུམ་མིན་པའི་ཡིད་ཀྱི་ཁམས་དང་ཡིད་ཀྱི་རྣམ་པར་
ཤེས་པའི་ཁམས་གཉིས་དང་ཆོས་ཁམས་ཀྱི་ཕྱོགས་གཅིག་ཏུ་གྱུར་པའི་
སེམས་བྱུང་རྣམས་སོ། །འདི་དག་རྣམ་པར་རྟོག་པ་དང་བཅས་མ་བཅས་ནི་
རྗེས་སུ་དྲན་པའི་རྟོག་པ་དང་གཏན་ལ་འབེབས་པའི་རྟོག་པ་གང་རུང་དང་
བཅས་མ་བཅས་ཀྱིས་འཇོག རང་བཞིན་གྱིས་རྣམ་པར་རྟོག་པ་དང་བཅས་
ཀྱང་རྣམ་པར་རྟོག་པ་ཕྱི་མ་གཉིས་གང་རུང་དང་མ་བཅས་ན་རྣམ་པར་མི་
རྟོག་པར་འཇོག་ལ། གཉིས་པ་ནི། མིག་སོགས་དབང་བོ་ལྔ་དང་། གཟུགས་
སོགས་དོན་ལྔ་དང༌། མིག་གི་རྣམ་པར་ཤེས་པ་ནས་ལུས་ཀྱི་རྣམ་པར་ཤེས་
- 383 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
པའི་བར་ལྔ་དང༌། སེམས་བྱུང་མིན་པའི་ཆོས་ཁམས་དང་། མངོན་སུམ་མིན་
པའི་ཡིད་ཁམས་དང་། ཡིད་ཀྱི་རྣམ་པར་ཤེས་པའི་ཁམས་རྣམས་སོ། །
གཟུང་འཛིན་གཉིས་སུ་དབྱེ་བ།
དབང་བོ་ལྔ། རང་རིག་དང་གཞན་རིག་གི་ཤེས་པས་བསྡུས་པའི་བློ་
རྣམས་ནི། རང་ཡུལ་གྱི་རྣམ་པ་སྣང་བ་སྟེ་ཤར་ཞིང་ངོ་བོ་འཛིན་པའི་ནུས་
པ་ཅན་ཡིན་པས་འཛིན་པ་ཡུལ་ཅན་དང་། གཞན་རྣམས་གཟུང་བ་ཡུལ་དུ་
བཤད་ཀྱང་། གཞི་གྲུབ་ན་ཡུལ་ཡིན་པས་ཁྱབ་བོ། ། །
རྟོག་དཔྱོད་གཉིས་དང་བཅས་མ་བཅས་གཉིས་སུ་དབྱེ་པ།
རྣམ་པར་ཤེས་བའི་ཁམས་ལྔ་ནི་རྟོག་དཔྱོད་དང་བཅས་པ་ཡིན་ཏེ།
གཟུགས་སོགས་ཕྱིའི་ཆོས་ཡུལ་དུ་བྱེད་པའི་ཁ་ཕྱི་ལྟས་ཀྱི་ཤེས་པ་ཡིན་པ་
དང་། རྩིང་ཞིབ་གང་རུང་དང་མཚུངས་པར་ལྡན་པའི་སེམས་ཡིན་པས་སོ། །
ཡིད་དང་ཆོས་དང་ཡིད་ཀྱི་རྣམ་པར་ཤེས་པའི་ཁམས་གསུམ་ནི་རྟོག་
པ་དང་བཅས་ཤིང་དཔྱོད་པ་དང་བཅས་པ་དང་། རྟོག་པ་མེད་ལ་དཔྱོད་པ་
ཙམ་དང༌། རྟོག་པ་ཡང་མེད་ལ་དཔྱོད་པ་ཡང་མེད་པ་གསུམ་དུ་ཡོད་དེ།
འདོད་པ་དང་བསམ་གཏན་དང་པོའི་དངོས་གཞི་ཙམ་པོ་བ་ན་ཡོད་
པའི་ཡིད་དང་ཡིད་ཀྱི་རྣམ་པར་ཤེས་པའི་ཁམས་དང་། རྟོག་དཔྱོད་ལས་
གཞན་པའི་ཆོས་ཁམས་སུ་གྱུར་པའི་སེམས་བྱུང་རྣམས་ནི་རྟོག་པ་དང་
བཅས་ཤིང་དཔྱོད་པ་དང་བཅས་པ་ཡིན་ཏེ། དེ་དག་དང་མཚུངས་པར་ལྡན་
པས་སོ། །
བསམ་གཏན་དང་པོའི་དངོས་གཞི་ཁྱད་པར་ཅན་ན་ཡོད་པའི་དཔྱོད་
པ་ལས་གཞན་པའི་ཡིད་ལ་སོགས་པ་དེ་དག་དང༌། འདོད་པ་དང་བསམ་
གཏན་པའི་དངོས་གཞི་ཁྱད་པར་ཅན་གྱི་དབང་ཤེས་གསུམ་ནི་རྟོག་མེད་
- 384 -



ས་བཅད་བཞི་པ་ དོན་འགྲེལ།
དཔྱད་ཙམ་མོ། །དངོས་གཞི་ཙམ་པོ་བ་ན་ཡོད་པའི་རྟོག་པ་ནི་རྟོག་པ་མེད་ཅིང་
དཔྱོད་པ་དང་བཅས་པ་ཡིན་ཏེ། རྟོག་པ་སྤངས་ཤིང་དཔྱོད་པ་དང་མཚུངས་
པར་ལྡན་པའི་ཕྱིར་རོ། །(རྟོག་པ་ལ་རྟོག་པ་གཉིས་པ་མེད་པ་མཛོད་འགྲེལ་
ལས་གསུངས་པ་ལྟར་དཔྱོད་པ་ལ་འང་རིགས་འགྲེ)
བསམ་གཏན་གཉིས་པ་ཡན་ཆད་ཀྱི་ཡིད་ལ་སོགས་པ་དང་། བསམ་
གཏན་དང་པོའི་དངོས་གཞི་ཁྱད་པར་ཅན་ན་ཡོད་པའི་དཔྱོད་པ་དང་། སེམས་
ལས་བྱུང་བ་མིན་པའི་ཆོས་ཁམས་རྣམས་ནི་རྟོག་པ་ཡང་མེད་ལ་དཔྱོད་པ་
ཡང་མེད་པ་ཡིན་ཏེ། བསམ་གཏན་གཉིས་པ་ཡན་ཆད་རྟོག་དཔྱོད་སྤངས་
བའི་ས་བ་ཡིན་པའི་ཕྱིར་རོ། །མིག་སོགས་གཟུགས་ཅན་བཅུས་ནི་གཅིག་
ཏུ་རྟོག་པ་དང་དཔྱོད་པ་མེད་པས་རང་དང་མཚུངས་ལྡན་གྱི་སེམས་དང་
སེམས་བྱུང་མེད་དོ། ། །
བསགས་མ་བསགས་གཉིས་སུ་དབྱེ་བ།
གཟུགས་ཅན་གྱི་ཁམས་བཅུ་ནི་རང་གི་ཆ་ཤས་སུ་གྱུར་པའི་རྡུལ་དུ་མ་
འདུས་པའི་རགས་པ་ཡིན་ཕྱིར་བསགས་པ་ཞེས་བྱའོ། །ཁམས་ལྷག་མ་བརྒྱད་
ནི་རང་གི་ཆ་ཤས་སུ་གྱུར་པའི་རྡུལ་མེད་པས་མ་བསགས་པ་ཞེས་བྱའོ། །
གཅོད་བྱ་གཅོད་བྱེད་གཉིས་སུ་དབྱེ་བ། །
དེ་ཡང་གཅོད་པར་བྱེད་པ་སྟ་རེ་ལྟ་བུ་དང་གཅད་པར་བྱ་བ་ཤིང་ལྟ་
བུ་ནི། གཟུགས། དྲི། རོ། རེག་བྱ་སྟེ་ཕྱི་རོལ་གྱི་ཁམས་བཞི་ཡིན་ཞིང་། དབང་བོ་
རྣམས་མིན་ཏེ། དེ་ནི་འདུས་པའི་རྒྱུན་འབྲེལ་བར་འབྱུང་བ་དུམ་པར་བྱེད་པ་
ལ་བརྗོད་པས་ན་དབང་བོ་རྣམས་ནི་འབྲེལ་བའི་རྒྱུན་གཉིས་སུ་བྱར་མེད་དེ།
ལུས་ཀྱི་ཆ་ཤས་མཛུབ་མོ་བཅད་པའི་ཡན་ལག་ལ་དབང་བོ་མེད་ཅིང་། གལ་
སྲིད་ཡོད་ན་དེས་ཀྱང་རེག་བྱ་དང་། བདེ་སྡུག་གི་ཚོར་བ་མྱོང་བའི་རྟེན་བྱེད་
- 385 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
པར་འདོད་དོ། །
འོ་ན། ད་ལྟའི་གསོ་རིག་འཕེལ་རྒྱས་ཁྲོད་བརླ་ཤ་དྲས་ནས་འགྲམ་པར་
སྦྱར་བ་ན་དེས་རེག་བྱ་འཛིན་པར་ཇི་ལྟར་འགྱུར་ཞེ་ན། དུས་ཟིན་པའི་བརླ་
ཤས་ནི་རེག་བྱ་མི་འཛིན་ཀྱང་འབྱར་བ་ན་རེག་བྱ་འཛིན་པ་ནི་དབང་བོ་
ཅན་གྱི་ལུས་དང་འབྲེལ་བས་རྒྱས་བྱུང་གི་དབང་པོ་སླར་སྐྱེས་པས་ཡིན་ནོ། །
གཅོད་ཅེས་པ་ཡང་གཟུགས་ཅན་འདུས་པའི་རྒྱུན་བར་བཅད་ནས་
དུམ་པར་བྱེད་པ་ཡིན་པས་སེམས་ཁམས་བདུན་དང་། ཆོས་ཁམས་བདུན་
ནི་ཐོགས་མེད་དང་། སྒྲ་དང་དབང་བོ་གཉིས་ཐོགས་བཅས་ཡིན་ཡང་སྒྱུར་
རིགས་འདྲའི་རྒྱུན་མེད་པ་དང༌། དབང་བོ་རྣམས་ནོར་བུའི་འོད་ལྟར་དྭངས་
ཕྱིར་གཅད་བྱ་གཅོད་བྱེད་གང་ཡང་མིན་ནོ། །ཕྱི་རོལ་གྱི་ཁམས་བཞི་ནི་ཇི་
ལྟར་གཅད་བྱ་གཅོད་བྱེད་ཡིན་བཞིན་དུ་སྲུང་གིས་འཇལ་བར་བྱ་བའང་
ཡིན་ནོ། །
མཐོང་སྤུང་སྒོམ་སྤང་གཉིས་སུ་དབྱེ་བ།
སྤྱིར་མཐོང་སྤང་དང་སྒོམ་སྤང་གང་རུང་ཡིན་ན་བདག་འཛིན་གཉིས་
པོ་གང་རུང་ཡིན་པས་ཁྱབ་ཅིང་། མཛོད་ལྟར་ན། མིག་སོགས་གཟུགས་
ཅན་བཅུ་དང་དབང་ཤེས་ལྔ་ནི་སྒོམ་སྤང་ཡིན་ཏེ། སྤང་བྱ་གང་ཞིག མཐོང་
སྤང་མ་ཡིན་པའི་ཕྱིར། དང་པོ་གྲུབ་སྟེ། ཟག་བཅས་ཡིན་པའི་ཕྱིར། ཁྱབ་བ་
མཛོད་འགྲེལ་ཆེ་བར་གྲུབ། གཉིས་པ་གྲུབ་སྟེ། འཕགས་པའི་བདེན་པ་ལ་
དངོས་སམ་བརྒྱུད་ནས་ལོག་པར་མི་འཇུག་ཅིང་རང་ཡུལ་ཁ་ཕྱིར་བལྟས་
བར་འཇུག་པའི་ཤེས་པ་ཡིན་པའི་ཕྱིར། ཁྱབ་བ་མཛོད་འགྲེལ་ཆུང་བར་གྲུབ།
ཁམས་ཐ་མ་ཡིད་དང་། ཆོས་དང༌། ཡིད་ཀྱི་རྣམ་ཤེས་ཀྱི་ཁམས་གསུམ་ནི་
སྒོམ་སྤང་དང་། མཐོང་སྤང་དང༌། སྤང་བྱ་མིན་པ་གསུམ་དུ་འགྱུར་ཏེ། ཕྲ་
- 386 -



ས་བཅད་བཞི་པ། དོན་འགྲེལ་
རྒྱས་བརྒྱད་ཅུ་དང་མཚུངས་བར་ལྡན་པ་རྣམས་ནི་མཐོང་སྤང་དང་། ཟག་
བཅས་ལྷག་མ་རྣམས་ནི་སྒོམ་སྤང་དང་། ཟག་མེད་རྣམས་ནི་སྤང་བྱ་མིན་པའོ།
མདོར་ན་མཐོང་སྤང་ལ་ཡིད་ལས་སྐྱེས་པ་དང་རྗེས་སུ་འབྲེལ་བས་ཁྱབ་བོ། །
བྱུང་བ་གསུམ་གྱི་ཁྱད་པར།
རང་རྒྱུ་དགེ་བ་ཟག་བཅས་དང་མི་དགེ་བ་གང་རུང་ལས་སྐྱེས་བ་ནི་
རྣམ་སྨིན་ལས་བྱུང་བ་དང་། ཁ་ཟས་དང་། ལེགས་པར་བྱ་བ་དང་། གཉིད་
དང་། ཏིང་ངེ་འཛིན་ཏེ་ལུས་རྒྱས་བར་བྱེད་པའི་རྒྱུ་བཞི་ལ་བརྟེན་ནས་གྲུབ་
པ་ནི་རྒྱུས་བྱུང་དང་། རང་གི་རིགས་འདྲ་སྔ་མ་ལས་བྱུང་བ་ནི་རྒྱུ་མཐུན་
ལས་བྱུང་བ་དང་གསུམ་མོ། །རྣམ་པར་སྨིན་པ་དང་རྒྱས་པ་ལས་བྱུང་བ་ནི་
མིག་སོགས་ནང་གི་ཁམས་ལྔ་ཡིན་ཏེ། དེ་དག་ནི་རང་རྒྱུ་དགེ་བ་ཟག་བཅས་
དང་མི་དགེ་བ་གང་རུང་གིས་བསྐྱེད་པའི་ཕྱིར་དང་། རྒྱས་པའི་རྒྱུ་དག་གིས་
རྒྱས་པར་བྱས་པའི་ཕྱིར་རོ། །སྒྲའི་ཁམས་ནི་རྣམ་སྨིན་ལས་སྐྱེས་པ་མིན་ཏེ།
རྣམ་སྨིན་གཟུགས་ཅན་ནི་ཆད་ནས་མཚམས་མི་སྦྱོར་ཞིང་འདོད་པ་ཙམ་
གྱིས་འབྱུང་བ་མིན་ལ། སྒྲ་ནི་དེ་ལས་ལྡོག་པའོ། འོ་ན་དེ་ཙམ་གྱིས་རྣམ་སྨིན་
དུ་མི་འགྱུར་ན་ཚོར་བ་ལའང་མཚུངས་ཏེ། ལས་ལས་འབྱུང་བ་དེ་ལས་ཚོར་
བ་སྐྱེ་བས་སོ་ཞེ་ན་མི་མཚུངས་ཏེ། སྒྲ་འདོད་དགུར་འབྱུང་བ་དང་ཚོར་བ་
འགའ་ཞིག་མི་འདོད་ཀྱང་འབྱུང་བས་སོ། འོན་ཀྱང་སྒྲ་སྙན་མི་སྙན་ནི་མགྲིན་
པའི་དབྱིབས་སོགས་ལས་སྐྱེས་བ་ཡིན་ཞིང་། དབྱིབས་ནི་རྣམ་སྨིན་ལས་སྐྱེས་
བར་འདོད་དོ། །
སེམས་ཁམས་བདུན་དང་ཆོས་ཁམས་ཀྱི་ཕྱོགས་གཅིག་སྟེ་སེམས་བྱུང་
རྣམས་ནི་རྒྱུ་མཐུན་དང་རྣམ་སྨིན་ལས་སྐྱེས་བ་ཡིན་ཏེ། འདི་དག་ནི་སྐལ་
མཉམ་དང་ཀུན་འགྲོའི་རྒྱུས་བསྐྱེད་པ་དང༌། དགེ་བ་ཟག་བཅས་དང་མི་
་387 -



བོད་རིག་པའི་གནད་གཞི་ཞིང་འཇུག་སྦས་དོན་གསལ་བྱེད།
དགེ་བ་གང་རུང་གིས་བསྐྱེད་པ་དག་ཡོད་པའི་ཕྱིར་རོ། རྒྱས་བྱུང་མེད་དེ་
རགས་པར་མ་གྲུབ་པས་གཟུགས་ཅན་རྒྱས་པ་མེད་དོ། གཞན་གཟུགས་དྲི་རོ་
རེག་བྱ་བཞི་པོ་རྣམ་སྨིན་སྐྱེས་ཀྱི་དབང་བོའི་ཚོགས་པར་སྐྱེས་བ་རྣམ་སྨིན་
སྐྱེས་དང༌། རྒྱས་བྱུང་གི་དབང་བོ་དང་རྒྱུས་བྱུང་གི་སྒྲའི་ཚོགས་པར་སྐྱེས་
པ་རྒྱས་བྱུང་དང༌། དེ་དག་གི་རིགས་འདྲ་སྔ་མ་ལས་ཕྱི་མ་འབྱུང་བས་རྒྱུ་
མཐུན་ཏེ་གསུམ་དུ་ཡོད། རྒྱུད་ཀྱིས་མ་བསྡུས་བའི་ཕྱི་རོལ་གྱི་ཁམས་ནི་རྒྱུ་
མཐུན་ལས་བྱུང་བ་ཁོ་ནའོ། ཡང་སྒྲ་ནི་ལུས་རྒྱས་ན་སྐད་ཆེ་བས་རྒྱུས་བྱུང་
དང༌། རིགས་འདྲ་སྔ་མ་ལས་ཕྱི་མ་འབྱུང་བས་རྒྱུན་མཐུན་ལས་བྱུང་བ་ཡིན་
པར་ཤེས་པར་བྱའོ། ། །
འདི་དག་ཤེས་པའི་དགེ་མཚན་སྟོན་པར།
ཡུལ་དྲུག་གཟུང་བྱའི་རྒྱུ་དང་ནི། །
དབང་དྲུག་འཛིན་དང་ཤེས་དྲུག་གི །
དེ་འཛིན་བྱེད་པར་རྟོགས་པ་ན། །
བདག་རྒྱུར་ལྟ་བ་ལྡོག་པར་འགྱུར། །ཞེས་གསུངས།
གོ་དོན་ནི། ད་ལྟའི་སྣང་བ་ཐམས་ཅད་གཟུགས་ཀྱི་ཁམས་སོགས་ཕྱི་
རོལ་ཡུལ་གྱི་གཟུང་བྱ་ཡུལ་དྲུག་དང་། རྣམ་ཤེས་ཀྱི་ཐུན་མོང་མ་ཡིན་པའི་
བདག་རྐྱེན་དུ་གྱུར་བའི་མིག་གི་ཁམས་སོགས་དབང་བོ་དྲུག་དང་། དེ་ལ་
བརྟེན་ནས་སྐྱེས་པའི་འཛིན་བྱེད་རྣམ་ཤེས་ཀྱི་ཁམས་དྲུག་འདུས་ཤིང་འཕྲད་
པ་ལས་བྱུང་བའི་གནས་ལུགས་འདི་རྟོགས་པ་བརྒྱུད། ཕྱི་རོལ་བའི་འདོད་པ་
ལྟར་རང་རྐྱ་བའི་བདག་ཁོ་ནས་རྒྱུ་བྱས་པ་ལ་བརྟེན་ནས་སྐྱེས་པར་འདོད་
པའི་ལྟ་བ་ངན་པ་ལས་མྱུར་དུ་ལྡོག་པར་འགྱུར་ཞེས་པའི་དོན་ནོ། །ཁམས་ཀྱི་
སྐབས་ཀྱི་དོན་འགྲེལ་རྫོགས་སོ། །
386 -



ས་བཅད་བཞི་པ། དོན་འགྲེལ།
གསུམ། སྐྱེ་མཆེད་ཀྱི་རྣམ་གཞག་རྒྱས་པར་འཆད་པ།
སྐྱེ་མཆེད་ཀྱི་རྣམ་གྲངས་ངོས་འཛིན་པ་ལ།
མིག་རྣ་སྣ་ལྕེ་ལུས་ཡིད་དང༌། །
གཟུགས་སྒྲ་དྲི་རོ་རེག་ཆོས་ཀྱི།།
སྐྱེ་མཆེད་དག་ནི་བཅུ་གཉིས་སོ། །ཞེས་གསུངས།
ཅིའི་ཕྱིར་སྐྱེ་མཆེད་དུ་འཇོག་པའི་དགོས་པ་སྟོན་པར།
མིག་དང་གཟུགས་ནས་ཡིད་ཆོས་བར། །
སྐྱེ་མཆེད་ཅེས་པའི་མིང་སྦྱར་རོ། །ཞེས་གསུངས།
གོ་དོན། མིག་ནས་ཡིད་ཀྱི་བར་ནང་གི་འཛིན་པ་ཡུལ་ཅན་དྲུག་དང་།
གཟུགས་ནས་ཆོས་ཀྱི་བར་ཕྱིའི་གཟུང་བ་ཡུལ་དྲུག་སྟེ། གཟུང་འཛིན་གཉིས་
འདུས་ཤིང་འཕྲད་པ་ལས་སེམས་དང་སེམས་བྱུང་རྣམས་སྐྱེ་ཞིང་མཆེད་
པའི་སྒོར་གྱུར་པས་སྐྱེ་མཆེད་ཅེས་པའི་དོན་ནོ། །
ཡིད་ཤེས་ཡུལ་ཀུན་གྱི་ཡུལ་ཅན་སོགས་སུ་སྟོན་པར།
རྣམ་ཤེས་ཁམས་བདུན་ཡིད་ཀྱིས་བསྡུས། །
ཡིད་ནི་ཀུན་གྱི་ཡུལ་ཅན་ཏེ། །
རྟོག་བཅས་ཡིད་ཀྱིས་ཆོས་རྣམས་ལ། །
རྫས་བཏགས་སྣང་སེལ་འགལ་འབྲེལ་དང་། །
ཡུལ་དང་ཡུལ་ཅན་ལ་སོགས་པའི། །
ཐ་སྙད་སྣ་ཚོགས་བྱས་པ་ཡིས། །
.. 339 -



བོད་རིག་པའི་གནད་ག་ཞི་ཞིབ་འཇུག་སྦས་དོན་གསལ་བྱེད།
ཤེས་བྱའི་དོན་ལ་མི་རྨོངས་འགྱུར། །ཞེས་གསུངས།
གོ་དོན། མིག་གི་རྣམ་པར་ཤེས་པ་ནས་ཡིད་ཀྱི་རྣམ་པར་ཤེས་པའི་
བར་དྲུག་དང་། ཡིད་ཀྱི་དབང་བོ་སྟེ་བདུན་ནི་ནང་ཤེས་པའི་རྒྱུད་གཅིག་
གིས་བསྡུས་ཕྱིར་ཡིད་ཀྱི་སྐྱེ་མཆེད་དུ་འདུ་ལ། གཟུགས་སོགས་ཕྱི་རོལ་གྱི་
དོན་ལྔ་ནི། མིག་གི་རྣམ་པར་ཤེས་པ་སོགས་དབང་ཤེས་ལྔ་ཡིས་ཇི་ལྟར་
གཞལ་བ་བཞིན་ཡིད་ཤེས་ཀྱིས་ཀྱང་རྟོགས་ནུས་སྟེ། 《མཛོད་འགྲེལ་མངོན་
པའི་རྒྱན་》ལས། “གཟུགས་ནི་མིག་གི་རྣམ་ཤེས་ཀྱིས་ཤེས་པར་བྱ་བ་དང་
ཡིད་ཀྱི་རྣམ་ཤེས་ཀྱིས་ཤེས་པར་བྱ་བ་ལ་སོགས་པའོ་”ཞེས་གསུངས།
སྒྲ་རྟོག་གི་ཡུལ་འདུས་མ་བྱས་ཀྱི་ནམ་མཁའ་སོགས་ཀྱང་ཡིད་ཤེས་
ཀྱིས་གཞལ་ནུས་པས། ཡིད་ཤེས་ནི་མངོན་གྱུར་དང་ལྐོག་གྱུར་གྱིས་བསྡུས་
པའི་ཤེས་བྱ་ཀུན་ལ་ཐུན་མོང་དུ་འཇུག་པའི་ཡུལ་ཅན་ཡིན་པ་དང༌། བུམ་
པ་ལྟ་བུ་རང་གི་རྫས་ཀྱི་རྣམ་པ་ལྟོ་ལྡིར་བ་སོགས་མངོན་སུམ་དབང་ཤེས་
ལ་དངོས་སུ་སྣང་ནས་བཞག་པས་རྫས་ཡོད་དང་། ནམ་མཁའ་ལྟ་བུ་ཐོགས་
རེག་བཀག་པའི་ཆ་སྟེ་ཐོགས་རེག་མེད་པ་ཙམ་ཡིན་པ་རྟོག་པས་ཀུན་ནས་
བཏགས་པ་ཡིན་པས་བཏགས་ཡོད་དང༌། རྟོག་མེད་ཤེས་པ་རྣམས་ཀྱིས་
རང་ཡུལ་རྫས་ཡོད་དངོས་སུ་སྣང་ནས་ཡུལ་ལ་འཇུག་པ་དང༌། རྟོག་བཅས་
ཤེས་པ་རྣམས་ཀྱིས་དགག་བྱ་སེལ་བ་དང་དོན་སྤྱི་བརྒྱུད་པ་གང་རུང་ལ་
བརྟེན་ནས་ཡུལ་ལ་འཇུག་པ་དང༌། ཚ་རེག་དང་གྲང་རེག་གཉིས་ཀྱི་གཞི་
མཐུན་མེད་པས་འགལ་བ་དང༌། དུ་བ་མེ་ལས་བྱུང་བས་རྟེན་བྱུང་འབྲེལ་
དང་། སྔོན་པོ་ཡུལ་དང་སྔོ་འཛིན་མིག་ཤེས་ཡུལ་ཅན་ཡིན་པའི་ཚུལ་གྱི་ཐ་
སྙད་དེ་མིང་མི་འདྲ་བ་སྣ་ཚོགས་བྱས་པ་ལས། མཐའ་ཡས་པའི་ཤེས་བྱའི་གོ་
དོན་དངོས་ལ་མི་རྨོངས་པར་འགྱུར་ཞེས་པའི་དོན་ནོ། །
- 39? -



ས་བཅད་བཞི་པ། དོན་འགྲེལ།
ཤེས་པར་བྱ་བ་ཡུལ་གྱི་རྣམ་གྲངས་སྟོན་པར།
ཡུལ་ལ་སྣང་ཡུལ་བཟུང་ཡུལ་དང༌། །
ཞེན་ཡུལ་འཇུག་ཡུལ་རྣམ་པ་བཞི། །ཞེས་གསུངས། །
གོ་དོན། སྤྱིར་ཤེས་བྱ་ཐམས་ཅད་བློའི་གཞལ་བྱ་དང་སྒྲའི་བརྗོད་བྱ་
ཡིན་ཕྱིར་ཡུལ་ཡིན་པས་ཁྱབ་ལ། འདིར་ཡུལ་ཅན་བློས་འཛིན་ཚུལ་གྱི་དབང་
བྱས་ན་བཞིར་དབྱེར་རུང་སྟེ། བློ་དེར་སྣང་བའི་སྒོ་ནས་རིག་པར་བྱ་བ་སྣང་
ཡུལ། བློ་དེས་ཞེན་པའི་སྒོ་ནས་རིག་པར་བྱ་བ་ཞེན་ཡུལ། བློ་དེས་བཟུང་བའི་
སྒོ་ནས་རིག་པར་བྱ་བ་བཟུང་ཡུལ། བློ་དེ་བླང་དོར་བྱ་ཕྱིར་ཞུགས་པ་ན་མི་
བསླུ་བའི་འཇུག་ཡུལ་དང་བཞི་ཡོད། འདི་དག་བློས་འཛིན་ཚུལ་མི་འདྲ་བས་
སོ་སོར་ཕྱེས་པ་ཡིན་གྱི། འགལ་བའི་དབང་གིས་མ་ཡིན་ཏེ། གངས་རི་དཀར་
པོ་མཐོང་བའི་དབང་ཤེས་ལ་མཚོན་ནས་བཤད་ན། གངས་རི་དཀར་པོ་
ནི་རང་འཛིན་མིག་གི་མངོན་སུམ་ལ་དངོས་སུ་སྣང་བས་དེའི་སྣང་ཡུལ་
དང་། གངས་རི་ལ་དམིགས་ནས་དཀར་པོར་བཟུང་བས་དེའི་བཟུང་ཡུལ་
དང་། དཀར་པོ་ཡིན་མིན་གྱི་སྒྲོ་འདོགས་གཅོད་ཕྱིར་འཇུག་པའི་གཞི་ཡིན་
པས་འཇུག་ཡུལ་ལོ། །ཞེན་ཡུལ་ནི་རྟོག་པ་ཁོ་ན་ལས་རྟོག་མེད་ལ་མེད་དེ།
《རྣམ་འགྲེལ་》ལས། ''སྣང་ཡུལ་ཤེས་པ་ཀུན་ལ་ཡོད། །ཞེན་ཡུལ་རྟོག་པའི་
སྒེར་ཆོས་ཡིན་”ཞེས་གསུངས།
རྟོག་པའི་ཞེན་ཡུལ་དང་སྣང་ཡུལ་གཉིས་འགལ་ཏེ། བུམ་འཛིན་རྟོག་པའི་
སྣང་ཡུལ་ནི་བུམ་པའི་དོན་སྤྱི་དང་། ཞེན་ཡུལ་ལ་བུམ་པ་འཇོག་པ་ལྟ་བུའོ། །
- 31 -



བོད་རིག་པའི་གནད་ག་ཞི་ཞིབ་འཇུག་སྦས་དོན་གསལ་བྱེད།
ཤེས་པར་བྱེད་པ་ཡུལ་ཅན་གྱི་རྣམ་གྲངས་སྟོན་པར།
ཡུལ་ཅན་བློ་ཡི་དབྱེ་བ་ལ། །
སྣང་ལ་མ་ངེས་ཡིད་དཔྱོད་དང་། །
མ་རྟོགས་ལོག་རྟོག་ཐེ་ཚོམ་དང་། །
མངོན་སུམ་རྗེས་དཔག་ཚད་མ་དང་། །
བཅད་ཤེས་དང་ནི་བདུན་དུ་དབྱེ། །ཞེས་གསུངས།
གོ་དོན། རང་གི་འཇུག་ཡུལ་རང་མཚན་གསལ་བར་སྣང་ཡང་མ་ངེས་
པ་སྣང་ལ་མ་ངེས་པའི་དོན། མཚན་གཞི། སེམས་གཟུགས་མཛེས་པ་ལ་ལྷག་
པར་ཆགས་བཞིན་པའི་སྐབས་ཀྱི་སྒྲ་འཛིན་ཉན་ཤེས་ལྟ་བུའོ། །
མྱོང་སྟོབས་དང་རྟགས་ཡང་དག་ལ་བརྟེན་ནས་སྒྲོ་འདོགས་གཅོད་
པའི་ནུས་པ་དང་བྲལ་ཞིང་། རང་ཡུལ་བདེན་པ་ལ་མཐའ་གཅིག་ཏུ་གསར་
དུ་ཞེན་པའི་ཞེན་རིག་དེ་ཡིད་དཔྱོད་ཀྱི་དོན། མཚན་གཞི་ནི། རྒྱུ་མཚན་ལ་
མ་བརྟེན་པར་སྒྲ་མི་རྟག་པར་འཛིན་པ་འི་བློ་ལྟ་བུ། འདི་ནི་མི་རྟག་པའི་རྣམ་
པ་སྟེ་སྐད་ཅིག་རེ་རེར་ངོ་བོ་གཞན་ནས་གཞན་དུ་འགྱུར་བའི་ཆ་དངོས་
སུ་མཐོང་བ་ལ་མ་བརྟེན་པས་མྱོང་སྟོབས་ལ་མ་བརྟེན་པ་དང་། རྒྱུ་མཚན་
ཡང་དག་གིས་སྒྲོ་འདོགས་གསར་དུ་བཅད་པ་མིན་པས་རྗེས་དཔག་མིན་
ཞིང་། རང་གི་འཛིན་སྟངས་ཀྱི་ཡུལ་སྟེ་སྒྲ་མི་རྟག་པ་ནི་དོན་དངོས་སུ་འང་
མི་རྟག་པའི་ངོ་བོར་གནས་ཕྱིར་བདེན་པ་ཡིན་ལ། ཐེ་ཚོམ་མེད་པར་རང་
ཡུལ་མཐའ་གཅིག་ཏུ་མི་རྟག་པར་འཛིན་པར་མ་ཟད། ཚད་མས་རྟོགས་ཟིན་
གོམས་པའི་སྟོབས་ཀྱིས་སྒྲ་མི་རྟག་པར་བཟུང་བ་མིན་པས་གསར་དུ་ཞེན་
པའི་ཞེན་རིག་ཀྱང་ཡིན་ནོ། །
རང་གི་གཞལ་བྱ་ལ་ངེས་པ་འདྲེན་མི་ནུས་པའི་རིག་པ་མ་རྟོགས་པའི་
- 392 -



ས་བཅད་བཞི་པ། དོན་འགྲེལ
དོན། མཚན་གཞི། གངས་རི་སྔོན་པོར་སྣང་བའི་དབང་ཤེས་དང་། སྒྲ་རྟག་
འཛིན་རྟོག་པ་ལྟ་བུའོ། །
རང་གི་འཛིན་སྟངས་ཀྱི་ཡུལ་ལ་འཁྲུལ་བའི་ཞེན་རིག་ལོག་རྟོག་གི་
མཚན་ཉིད། མཚན་གཞི། སྒྲ་རྟག་འཛིན་རྟོག་པ་ལྟ་བུ། འདི་དང་སྒྲ་མི་རྟག་
པར་འཛིན་པའི་བློ་གཉིས་ནི། དམིགས་པ་གཅིག་ལ་དམིགས་ནས་འཛིན་
སྟངས་དངོས་འགལ་དུ་ཞུགས་པའི་རིག་པ་ཡིན་པའི་ཕྱིར་ཏེ། དམིགས་པ་སྒྲ་
ལ་དམིགས་ནས་ཅིག་ཤོས་ཀྱིས་མི་རྟག་པར་བཟུང་བ་དང༌། ཅིག་ཤོས་ཀྱིས་
རྟོག་པར་བཟུང་བའི་ཕྱིར་རོ། ། །
རང་ཡུལ་ལ་མཐའ་གཉིས་སུ་དོགས་པའི་སེམས་བྱུང་ཐེ་ཚོམ་གྱི་དོན།
གསར་དུ་མི་བསླུ་བའི་རིག་པ་ཚད་མའི་མཚན་ཉིད། དབྱེ་ན་གཉིས་
ལས། རྟོག་པ་དང་བྲལ་ཞིང་གསར་དུ་མི་བསླུ་བའི་རིག་པ་མངོན་སུམ་ཚད་
མའི་མཚན་ཉིད། སྔོ་འཛིན་མངོན་སུམ་སྐུད་ཅིག་དང་པོ་ལྟ་བུའོ།
རང་གི་རྟེན་རྟགས་ཡང་དག་ལ་བརྟེན་ནས་སྐྱེས་ཤིང་རང་གི་གཞལ་
བྱ་ལྐོག་གྱུར་ལ་གསར་དུ་མི་བསླུ་བའི་ཞེན་རིག་རྗེས་དཔག་ཚད་མའི་མཚན་
ཉིད། བྱས་པའི་རྟགས་ལ་བརྟེན་ནས་སྒྲ་མི་རྟག་པ་གསར་དུ་རྟོགས་པའི་བློ་
ལྟ་བུའོ། །
རྟོགས་ཟིན་རྟོགས་པའི་རིག་པ་བཅད་ཤེས་ཀྱི་མཚན་ཉིད། སྒྲ་འཛིན་
མངོན་སུམ་སྐད་ཅིག་གཉིས་པ་དང་། སྒྲ་མི་རྟག་རྟོགས་ཀྱི་རྗེས་དཔག་སྐད་
ཅིག་གཉིས་པ་ལྟ་བུ། འདི་དག་ལ་“བློ་རིག་བདུན་”་ཞེས་ཀྱང་བཤད་དོ། །
བློ་ཀུན་རིགས་བསྡུ་ན་བཞིར་འདུ་བ་ཡིན་ཏེ།
བློ་ཀུན་མ་རྟོགས་ལོག་རྟོག་དང་། ། །
ཐེ་ཚོམ་ཡང་དག་རྟོགས་བཞིར་འདུ། །ཞེས་གསུངས།
393 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གོ་དོན། བློ་རིག་བདུན་དུ་དབྱེ་བའི་སྐབས་སུ་བཤད་པ་ལྟར་ལགས་ལ།
ཡང་དག་རྟོགས་པ་ནི་ཚད་མ་ལ་གོ་དགོས། མདོར་ན། མ་རྟོགས་ལོག་རྟོག་
ཐེ་ཚོམ་གསུམ་གྱིས་ནི་རང་ཡུལ་ལ་ངེས་པ་འདྲེན་མི་ནུས་པས་ཚད་མིན་
དང་། ཡང་དག་རྟོགས་པས་འདྲེན་ནུས་པས་ཚད་མའོ། །
དགག་པ་སྟེ་སེལ་བའི་རྣམ་གྲངས་སྟོན་པར།
སེལ་བར་དོན་དང་བློའི་རྣམ་གཉིས། །
རྣམ་གཅོད་དང་ནི་ཡོངས་གཅོད་གཉིས། །
མི་སྲིད་མི་ལྡན་གཞན་ལྡན་གཅོད། །
དོན་ལྡོག་གཞི་ལྡོག་རང་ལྡོག་གསུམ། །
དེ་ལ་སོགས་པའི་དབྱེ་བ་ཡོད། །ཞེས་གསུངས།
གོ་དོན། སེལ་བ་གང་ཞིག གཞན་ལས་ལོག་པའི་ངོ་བོར་གནས་པའི་ཆ་
ཡང་ཡིན་པའི་འདུས་བྱས། དོན་རང་མཚན་གྱི་གཞན་སེལ་གྱི་མཚན་ཉིད།
མཚན་གཞི། བུམ་པ་མ་ཡིན་པ་ལས་ལོག་པའི་བུམ་པ་ལྟ་བུ་ཡིན་ཏེ། འདི་
རྟོགས་པའི་བློས་བུམ་པ་མ་ཡིན་པ་ལས་ལོག་པའི་བུམ་པའི་དགག་བྱ་སྟེ་
བུམ་པ་མ་ཡིན་པ་རྣམ་པར་བཅད་ནས་བུམ་པ་མ་ཡིན་པ་ལས་ལོག་པའི་
བུམ་པ་ཉིད་ཡོངས་གཅོད་དུ་གྲུབ་པའི་ཚུལ་གྱིས་རྟོགས་པ་ཡིན་ནོ། །
ཁྱོད་འཛིན་རྟོག་པ་ལ་ཁྱོད་ཤར་བའི་རྣམ་པ་ཁྱོད་མ་ཡིན་པ་ལས་ལོག་
པར་སྣང་བ། བློའི་གཞན་སེལ་གྱི་མཚན་ཉིད། དཔེར་ན། བུམ་འཛིན་རྟོག་པ་
ལ་བུམ་པ་མ་ཡིན་པ་ལས་ལོག་པར་སྣང་བ་སྟེ། བུམ་པའི་དོན་སྤྱི་ལྟ་བུ་ བུམ་
འཛིན་རྟོག་པ་ལ། བུམ་པའི་ཆ་ཤས་སུ་གྱུར་པའི་ལྟོ་ལྡིར་བ་དང་། ཞབས་
ཞུམ་པ་སོགས་ཀྱི་རྣམ་པ་དངོས་སུ་མི་སྣང་ཡང་། སྒྲ་དོན་གང་རུང་མཐོང་
ཐོས་ལ་བརྟེན་ནས་རྟོག་ངོར་འདི་ནི་བུམ་པའོ་སྙམ་པའི་རྟོག་བཏགས་ཀྱི་
- 394 -



ས་བཅད་བཞི་པ། དོན་འགྲེལ།
རྣམ་པ་ཞིག་འཆར་ངེས་ཤིང༌། དེའི་ཚེ་བུམ་འཛིན་རྟོག་པས་དེ་བུམ་པ་མ་
ཡིན་པ་རྣམ་པར་བཅད་ནས་བུམ་པ་ཡིན་སྙམ་དུ་བཟུང་བའི་ཕྱིར་རོ། །འདི་
འདྲའི་རྟོག་བཏགས་ཀྱི་བུམ་པ་ནི་བུམ་པའི་བློའི་གཞན་སེལ་ཡིན་ལ། བུམ་
འཛིན་རྟོག་པས་དེ་བུམ་པ་མིན་ཡང་བུམ་པར་བཟུང་ཕྱིར་དོན་སྤྱི་དོན་དུ་
འཁྲུལ་བའི་རིག་པ་ཞེས་ཀྱང་བྱའོ། ། །
ཆོས་དེ་གཞི་དེར་མི་སྲིད་པ་རྣམ་པར་བཅད་ནས་སྲིད་པ་ཁོ་ནར་སྟོན་
པའི་ངག་དེ། མི་སྲིད་རྣམ་གཅོད་ཀྱི་སྒྲའི་མཚན་ཉིད། དཔེར་ན། བ་ལང་ལ་
བེའུ་འབྱུང་བ་སྲིད་པ་ཁོ་ན་ཡིན་ཞེས་བརྗོད་པའི་ངག་ལྟ་བུ་ཡིན་ཏེ། ངག་
འདིས་བེའུ་བ་ལང་ལ་འབྱུང་མི་སྲིད་པ་རྣམ་པར་བཀག་ནས་འབྱུང་སྲིད་པ་
ཙམ་སྟོན་པའི་ཕྱིར་རོ། ། །
ཆོས་དེ་གཞི་དེ་ལས་གཞན་ལ་ལྡན་པ་མི་གཅོད་པར་ཆོས་དེ་གཞི་དེ་
ལ་མི་ལྡན་པ་རྣམ་པར་བཅད་ནས་ལྡན་པ་ཁོ་ནར་སྟོན་པའི་ངག་དེ། མི་
ལྡན་རྣམ་གཅོད་ཀྱི་སྒྲའི་མཚན་ཉིད། དཔེར་ན། སྒྲ་མི་རྟག་པ་ཡིན་ཞེས་
བརྗོད་པའི་ངག་ལྟ་བུ་ཡིན་ཏེ། ངག་འདིས་མི་རྟག་པ་སྒྲ་ལས་གཞན་དྲི་རོ་
སོགས་ལ་ལྡན་པ་མི་གཅོད་པར་སྒྲ་ལ་མི་ལྡན་པར་བཅད་ནས། སྒྲ་ལ་མི་
རྟོག་པའི་ཁྱད་ཆོས་ལྡན་པ་ཁོ་ནར་སྟོན་པའི་ཕྱིར་རོ། །
ཆོས་དེ་གཞི་དེ་ལས་གཞན་ལ་ལྡན་པ་རྣམ་པར་བཅད་ནས། གཞི་དེར་
ལྡན་པ་ཁོ་ནར་སྟོན་པའི་ངག་དེ་གཞན་ལྡན་རྣམ་གཅོད་ཀྱི་སྒྲའི་མཚན་ཉིད།
དཔེར་ན། སྒྲ་ཁོ་ན་མཉན་བྱ་ཡིན་ཞེས་བརྗོད་པའི་ངག་ལྟ་བུ་ཡིན་ཏེ། ངག་
འདིས་སྒྲ་ལས་གཞན་པའི་ཉན་བྱ་ཡོད་པ་བཅད་ནས་སྒྲ་ཉན་བྱ་ཡིན་པར་
སྟོན་པའི་ཕྱིར་རོ། །
མཚོན་བྱ་གང་ཡིན་ཡང་དེའི་མཚན་ཉིད་ནི་དོན་ལྡོག་དང་། མཚན་
- 395 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད། །
གཞི་ནི་གཞི་ལྡོག རང་ནི་རང་གི་ལྡོག་པ་ཡིན་ཏེ། དཔེར་ན། དོན་བྱེད་ནུས་
པ་ནི་དངོས་པོའི་དོན་ལྡོག་དང་། བུམ་པ་དངོས་པོའི་གཞི་ལྡོག དངོས་པོ་
དངོས་པོའི་རང་ལྡོག་ཡིན་པ་ལྟ་བུ་སོགས་དགག་པའི་རྣམ་གྲངས་དུ་མ་
ཡོད་པར་ཤེས་པར་བྱའོ་ཞེས་པའི་དོན་ནོ། །
འགལ་བའི་རྣམ་གྲངས་སྟོན་པར། །
འགལ་ལ་ལྷན་ཅིག་མི་གནས་དང་། །
ཕན་ཚུན་སྤངས་འགལ་རྣམ་པ་གཉིས། །
དང་པོར་བློ་འགལ་དོན་འགལ་གཉིས། །
གཉིས་པར་དངོས་འགལ་བརྒྱུད་འགལ་གཉིས། །ཞེས་གསུངས།
གོ་དོན་ནི། ཐ་དད་ཅིང་གཞི་མཐུན་མི་སྲིད་པའི་འགལ་བོར་དབྱེ་ན།
ལྷན་གཅིག་མི་གནས་འགལ་དང་ཕན་ཚུན་སྤངས་འགལ་གཉིས་ཡོད་ཅིང་།
འགལ་བའི་རབ་དབྱེ་མཐའ་དག་འདིར་མི་འདུ་བ་མེད་པར་མ་ཟད་འགལ་
བ་ཡིན་ན་ཕན་ཚུན་སྤངས་འགལ་ཡིན་པས་ཁྱབ་བོ། །
རྒྱུན་ནུས་མཚུངས་སུ་འགྲོགས་མི་རུང་བའི་ལྷན་གཅིག་མི་གནས་
འགལ་ནི། ཚ་རེག་སྟོབས་ཆེན་དང་གྲང་རེག་སྟོབས་ཆེན་གཉིས་ལྟ་བུ་ཡིན་
ཏེ་ འདི་གཉིས་རྒྱུན་ནུས་མཚུངས་སུ་གཞི་གཅིག་ཏུ་གནས་མི་སྲིད་དེ། གནོད་
བྱ་གནོད་བྱེད་ཡིན་པའི་ཕྱིར། དཔེར་ན། མེ་སྟོབས་ཆེན་པོས་ཁྱབ་པར་གནོན་
པའི་གཞིར་གྲང་རེག་ཡོད་སྲིད་ཀྱང་གྲང་རེག་སྟོབས་ཆེན་མེད་པ་ལྟ་བུའོ།
དབྱེ་ན་གཉིས་ལས། ལྷན་གཅིག་མི་གནས་འགལ་གྱི་བློ་འགལ་ནི་ཤེས་
པར་གྱུར་པའི་ལྷན་གཅིག་མི་གནས་འགལ་དོན་གཅིག མཚན་གཞི། སྒྲ་རྟག་
འཛིན་རྟོག་པ་དང་སྒྲ་མི་རྟག་རྟོགས་ཀྱི་ཤེས་རབ་གཉིས་ལྟ་བུ་ཡིན་ཏེ། སྒྲ་
མི་རྟག་རྟོགས་ཀྱི་ཤེས་རབ་ཀྱིས་སྒྲ་རྟག་འཛིན་ལ་དངོས་སུ་གནོད་ཅིང་རྒྱུན་
- 396 -



ས་བཅད་བཞི་པ། དོན་འགྲེལ་
ནུས་མཚུངས་སུ་ལྷན་གཅིག་གནས་མི་སྲིད་དོ། །
ལྷན་གཅིག་མི་གནས་འགལ་གྱི་དོན་འགལ་ནི་ཤེས་པ་མིན་པའི་ལྷན་
གཅིག་མི་གནས་འགལ་དང་དོན་གཅིག མཚན་གཞི། སྣང་བ་དང་མུན་པ་
གཉིས་ལྟ་བུ། སྣང་བས་མུན་པ་ལ་དངོས་སུ་གནོད་ཅིང་རྒྱུན་ནུས་མཚུངས་
སུ་ལྷན་གཅིག་གནས་མི་སྲིད་དོ། ། །
ཕན་ཚུན་གཅིག་ཡིན་པས་ཅིག་ཤོས་ཡིན་པ་གཅོད་ནུས་པའི་ཆོས་
དེ། ཕན་ཚུན་སྤངས་འགལ་གྱི་དོན། དབྱེ་ན་གཉིས་ལས། རྣམ་གཅོད་ཡོངས་
གཅོད་ཀྱི་སྒོ་ནས་དངོས་སུ་འགལ་བའི་ཕན་ཚུན་སྤངས་འགལ་གྱི་དངོས་
འགལ་ནི། རྟག་པ་དང་མི་རྟག་པ་ལྟ་བུ་ཡིན་ཏེ། ཆོས་དེ་རྟག་པ་ཡིན་པ་
རྣམ་པར་བཅད་ན། མི་རྟག་པ་ཡིན་པར་ཡོངས་སུ་གྲུབ་པ་སྟེ་གོ་ནུས་པ་
དང༌། མི་རྟག་པ་ནི་རྟག་པའི་དངོས་ཀྱི་འགལ་ཟླ་ཡིན་པ་ལྟ་བུའོ། །
ཆོས་དེའི་རྣམ་པར་བཅད་ལྡོག་མ་ཡིན་པའི་ཕན་ཚུན་སྤངས་འགལ་
གྱི་བརྒྱུད་འགལ་ནི། རྟག་པ་དང་བྱས་པ་ལྟ་བུ་ཡིན་ཏེ། ཆོས་དེ་རྟག་པ་ཡིན་
པ་རྣམ་པར་བཅད་ན་དོན་ལ་བྱས་པ་ཡིན་དགོས་ཀྱང་། རྟག་པའི་རྣམ་པར་
བཅད་ལྡོག་མིན་པས་ཐད་ཀར་གོ་མི་ནུས་ཤིང༌། མི་རྟག་པ་དང་བྱས་པ་
གཉིས་དོན་གཅིག་ཡིན་པའི་ཚུལ་གྱིས་གོ་ནུས་པས་ཕན་ཚུན་སྤངས་འགལ་
གྱི་བརྒྱུད་འགལ་དུ་བཞག་པ་ཡིན་ནོ། །
འབྲེལ་བའི་རྣམ་བཞག་སྟོན་པར།
འབྲེལ་ལ་བདག་གཅིག་འབྲེལ་བ་དང་།།
དེ་བྱུང་འབྲེལ་བ་རྣམ་གཉིས་སོ།།ཞེས་གསུངས།
གོ་དོན། ཁྱོད་ཆོས་དེ་དང་བདག་ཉིད་གཅིག་པའི་སྒོ་ནས་ཐ་དད་
ཆོས་དེ་མེད་ན་ཁྱོད་མེད་དགོས་པ། ཁྱོད་ཆོས་དེ་དང་བདག་གཅིག་འབྲེལ་
- 397 -



བོད་རིག་པའི་གནད་གཞི་ཞིབ་འཇུག་སྦས་དོན་གསོལ་བྱེད་
གྱི་དོན། དཔེར་ན། ཅོག་ཙེ་དངོས་པོ་དང་བདག་གཅིག་འབྲེལ་ཡིན་ཏེ། དེ་
དངོས་པོ་དང་བདག་ཉིད་གཅིག་གི་སྒོ་ནས་ཐ་དད་གང་ཞིག དངོས་པོ་
མེད་ན་ཅོག་ཙེ་མེད་དགོས་པའི་ཕྱིར། དང་པོ་གྲུབ་སྟེ། དངོས་པོ་ཡིན་པའི་
ཕྱིར། གཉིས་པ་སླ། འདིས་མཚོན་དངོས་པོ་དང་ཤེས་བྱ། ཤེས་བྱ་དང་སྨྱུག་གུ་
སོགས་བདག་གཅིག་འབྲེལ་ཏུ་ཤེས་པར་བྱའོ། །
རྒྱུ་དེ་ལ་བརྟེན་ནས་བྱུང་བའི་དེ་བྱུང་འབྲེལ་ནི་རྒྱུ་འབྲས་ཐམས་ཅད་
དེ། དཔེར་ན། མྱུ་གུ་ནི་རང་གི་རྒྱུ་གྱུར་པའི་ས་བོན་ལ་བརྟེན་ནས་བྱུང་བ་
དང་། གསེར་བུམ་ནི་རང་གི་ཉེར་ལེན་གསེར་ལས་བྱུང་བས་གསེར་དང་
དེ་བྱུང་འབྲེལ་ཡིན་ཡང་རང་གི་ཆ་ཤས་སུ་གྱུར་པའི་ལྟོ་ལྡིར་བ་དང་ཞབས་
ཞུམ་པ་སོགས་དང་བདག་གཅིག་འབྲེལ་ཡིན་པའི་ཚུལ་སོགས་འབྲེལ་བའི་
རྣམ་བཞག་ཀུན་ཁོང་དུ་ཆུད་པར་བྱའོ། །
ཐ་སྙད་ཀྱི་རྣམ་གྲངས་སྟོན་པར།
ཐ་སྙད་རང་གི་རྣམ་དབྱེ་ལ། །
ཤེས་བརྗོད་འཇུག་པའི་ཐ་སྙད་གསུམ། །
མཐོང་ཐོས་བྱེ་བྲག་ཕྱེད་པ་དང་། །
མྱོང་བའི་ཐ་སྙད་རྣམ་པ་བཞི། །ཞེས་གསུངས།
གོ་དོན། ཐ་སྙད་ལ་ཤེས་བརྗོད་འཇུག་གསུམ་དུ་བཞག་པ་ནི། སེམས་
དང་ངག་དང་ལུས་ཀྱི་སྒོ་ནས་ཡིན་ཏེ། སེམས་ཀྱིས་དཔྱད་པའི་ཐ་སྙད་རྡུལ་
ཕྲ་རབ་དང་ནམ་མཁའ་ལྟ་བུ། ངག་གིས་བརྗོད་པའི་ཐ་སྙད་རི་བོ་དང་ཆུ་
བོའི་མིང་བརྡ་ལྟ་བུ། ལུས་ཀྱིས་རེག་པའི་ཐ་སྙད་འཇམ་རྩུབ་ལྟ་བུ། ཡང་ཐ་
སྙད་བྱེད་པའི་རྒྱུའི་སྒོ་ནས་དབང་ཤེས་ཀྱིས་མངོན་སུམ་དུ་མཐོང་ནས་ཐ་
སྙད་བྱེད་པ་མཐོང་བའི་ཐ་སྙད། དེ་བཞིན་ཡིད་ཆེས་པའི་ཚིག་ཐོས་པ་དང་། ཡིད་
- 398



ས་བཅད་བཞི་པ། དོན་འགྲེལ།
ཀྱིས་དཔྱད་ནས་བྱེ་བྲག་ཕྱེད་པ་དང༌། རང་རིག་མངོན་སུམ་གྱིས་ཉམས་སུ་
མྱོང་བ་ལས་ཐ་སྙད་བྱེད་པའི་ཚུལ་དང་བཞི་ཡོད་དོ། །
ཐ་སྙད་སྒྲུབ་ཚུལ་སྟོན་པར། །
ཡིན་ཡོད་སྒྲུབ་དང་མེད་མིན་དགག །
དགག་སྒྲུབ་ཡན་ལག་རྣམ་པ་བཞི། །ཞེས་གསུངས།
གོ་དོན། བུམ་པ་ཆོས་ཅན། དངོས་པོ་ཡིན་ཏེ། དོན་བྱེད་ནུས་པ་ཡིན་
པའི་ཕྱིར་ཞེས་པའི་རྟགས་ཀྱིས་བུམ་པ་དངོས་པོ་ཡིན་པར་སྒྲུབ་པས་ཡིན་
སྒྲུབ་དང་། མདུན་གྱི་གཞི་འདིར་ཆོས་ཅན། བུམ་པ་ཡོད་དེ། གསེར་གྱི་ལྟོ་
ལྡིར་བ་ཡོད་པའི་ཕྱིར་ཞེས་པའི་རྟགས་ཀྱིས་མདུན་གྱི་གཞི་འདིར་བུམ་པ་
ཡོད་པར་སྒྲུབ་པས་ཡོད་སྒྲུབ་དང་། སྣང་བ་ཆོས་ཅན། མུན་པའི་རང་བཞིན་
མེད་དེ། སྣང་མུན་གཉིས་དངོས་སུ་གནོད་བྱ་གནོད་བྱེད་ཡིན་པའི་ཕྱིར་ཞེས་
པའི་རྟགས་ཀྱིས་སྣང་བར་མུན་པའི་རང་བཞིན་ཡོད་པ་བཀག་ནས་མེད་
པར་བསྟན་པས་མེད་དགག་དང་། ནམ་མཁའ་ཆོས་ཅན། དངོས་པོ་མིན་
ཏེ། སྐྱེ་འཇིག་ཅན་མིན་པའི་ཕྱིར་ཞེས་པའི་རྟགས་ཀྱིས་ནམ་མཁའ་དངོས་པོ་
ཡིན་པ་བཀག་ནས། སྐྱེ་འཇིག་ཅན་མ་ཡིན་པར་བསྟན་པས་མ་ཡིན་དགག་
སྟེ་དགག་སྒྲུབ་རྣམ་པ་བཞིའོ། ། །
ཆོས་ཀུན་གཞི་ལྔར་འདུ་བར་སྟོན་པ་ལ།
ཆོས་ཀུན་བསྡུ་ན་སྣང་བ་གཟུགས། །
གཙོ་བོ་སེམས་དང་འཁོར་སེམས་བྱུང་། །
ལྡན་མིན་འདུ་བྱེད་འདུས་མ་བྱས། །
ཤེས་བྱ་གཞི་ལྔ་དེར་འདུའོ། །ཞེས་གསུངས།
.. 399 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད། །
གོ་དོན། བཤད་ཟིན་པའི་ཕྱི་ནང་གི་གཟུགས་ཐམས་ཅད་སྣང་བ་གཟུགས་
ཀྱི་གཞི། མིག་གི་རྣམ་པར་ཤེས་པ་སོགས་ཚོགས་དྲུག་ནི་གཙོ་བོ་སེམས་ཀྱི་
གཞི། སེམས་བྱུང་ང་གཅིག་ནི་འཁོར་སེམས་བྱུང་གི་གཞི། མཚུངས་ལྡན་མིན་
པའི་འདུ་བྱེད་ཉེར་བཞི་ནི་ལྡན་མིན་འདུ་བྱེད་ཀྱི་གཞི། ཆོས་ཁམས་ཕལ་ཆེར་
ནི་འདུས་མ་བྱས་ཀྱི་གཞི་སྟེ་ཤེས་བྱ་ཐམས་ཅད་གཞི་འདི་དག་དུ་འདུ་བར་
བཞེད་ལ། དེ་ལྔ་ཀ་ཡང་དོན་བྱེད་ནུས་པའི་དངོས་པོ་དང་རྫས་གྲུབ་དུ་འདོད་
དོ། །(འདི་ནི་བྱེ་སྨྲའི་ལུགས་སྟེ་འདི་བས་དངོས་པོ་དང་རྟག་པ་མི་འགལ་
བར་འདོད་དོ། །)
སྐྱེ་མཆེད་ཀྱི་ཁམས་ཤེས་པའི་དགེ་མཚན་སྟོན་པར།
ཕྱི་ཡི་ཡུལ་དྲུག་ལོངས་སྤྱོད་བྱ། །
ནང་གི་དྲུག་པོ་སྤྱོད་བྱེད་ལ །
སྐྱེ་མཆེད་དེ་དག་སྣ་ཚོགས་པས། །
བདག་ལ་ཟ་བོར་འཛིན་པ་ལྡོག །ཞེས་གསུངས། གོ་དོན། ནང་གི་རྣམ་
པར་ཤེས་པའི་ཁམས་ཏེ་མིག་གི་རྣམ་པར་ཤེས་པ་ནས་ཡིད་ཀྱི་རྣམ་པར་
ཤེས་པའི་བར་དྲུག་གིས། ཕྱི་རོལ་གྱི་ཡུལ་གཟུགས་ཀྱི་སྐྱེ་མཆེད་ནས་ཆོས་ཀྱི་
སྐྱེ་མཆེད་བར་དྲུག་གི་ངོ་བོ་མྱོང་བའི་སྒོ་ནས་ལོངས་སྤྱོད་པར་བྱེད་ལ། དེ་ལྟ་
ན་བདག་ཕུང་ཁམས་སྐྱེ་མཆེད་ལས་དོན་གཞན་དུ་ཡུལ་ལ་ལོངས་སྤྱོད་པའི་
ཟ་བ་བོར་འཛིན་པའི་ལྟ་ངན་ལྡོག་པར་འགྱུར་ཞེས་པའི་དོན་ནོ། །
སྐྱེ་མཆེད་ཀྱི་དོན་འགྲེལ་རྫོགས་སོ། །
འགྲེལ་རྩོམ་འདི་ནི་1994ལོའི་《མཚོ་སྔོན་མི་རིགས་དགེ་འོས་ཆེད་སྦྱོང་སློབ་གྲྭའི་རིག་གཞུང་
དུས་དེབ་》སྟེང་མུ་འགོད་བྱས་ཡོད་
- 400



ས་བཅད་ལྔ་པ། སློབ་གསོ་ཞིབ་འཇུག
དང་པོ། ཕྱུ་བ་ཆོས་ཀྱི་སེང་གེས་བོད་ཀྱི་དགོན་སྡེའི་སློབ་
གཉེར་ལམ་ལུགས་ལེགས་བཅོས་གནང་
བའི་སྐོར་ལ་དཔྱད་པ།
གཅིག བོད་གནའ་རབས་ཀྱི་སློབ་གསོའི་གནས་ཚུལ།
བོད་གནའ་རབས་ཀྱི་སློབ་གསོའི་གནས་ཚུལ་ལ་རྟོག་ཞིབ་བྱེད་ན།
ཐོག་མར་གནའ་རབས་བོད་ཀྱི་རིག་གནས་ཀྱི་ཚབ་བྱེད་དེ་བོན་ཆོས་ལས་
བྱུང་བའི་ལུང་དག་ནི་དཔྱད་གཞིའི་ཡིག་ཆ་གལ་ཆེན་གྱི་གྲས་ཡིན་པ་ནི་
ཀུན་གྱིས་ཤེས་གསལ་ལྟར་རེད། ཡོངས་གྲགས་སུ་སྟོན་པ་ཤཱཀྱ་ཐུབ་པ་དང་།
སྟོན་པ་གཤེན་རབས། རྒྱའི་ཀོང་ཙེ་འཕྲུལ་གྱི་རྒྱལ་པོ་གསུམ་ནི་དུས་སྐབས་
གཅིག་ལ་འཁྲུངས་པའི་སྐྱེས་བུ་དམ་པ་ཡིན་པར་བཤད་པ་དང་། ལྷག་པར་
སྟོན་པ་གཤེན་རབ་དང་རྒྱའི་ཀོང་ཙེ་འཕྲུལ་གྱི་རྒྱལ་པོ་གཉིས་དུས་མཉམ་
པའི་གནས་ཚུལ་བོན་གཞུང་རྣམས་སུ་ཤིན་ཏུ་མང་སྟེ། “རྒྱལ་པོ་རྒྱ་རིགས་
ཀོང་ཙེ་འཕྲུལ་གྱི་རྒྱལ་པོ་ཡིན་”ཞེས་དང་།1] “དེའི་ཚེ་དེའི་དུས་ན། རྒྱ་ཀོང་
ཙེ་འཕྲུལ་གྱི་རྒྱལ་པོ་ཡང༌། ཡི་མུག་ག་ཆད་འཇིགས་པའི་སེམས་སྐྱེས་ནས།
མིག་ནས་མཆི་མ་ཕྱུང་ནས། ཁ་གནམ་དུ་ལྟས་ནས་གླེང་ནས་བོས་པ་།”ཞེས་
སོགས་ཀྱིས་མཚོན་བོན་གཞུང་རྣམས་སུ་རྒྱའི་ཀོང་ཙེ་འཕྲུལ་རྒྱལ་གྱི་སྐོར་
- 401 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
མང་དུ་གླེང་ཡོད་པར་མ་ཟད། དེ་ལ་ཧ་ཅིང་བརྩི་མཐོང་ཆེ་བ་འདིས་སྟོན་
པ་གཤེན་རབ་དང་རྒྱའི་ཀོང་ཙེ་འཕྲུལ་རྒྱལ་བར་དངོས་བརྒྱུད་ཅི་རིགས་ཀྱི་
འབྲེལ་བ་ཟབ་པ་མཚོན་ཡོད། སྟོན་པ་སངས་རྒྱས་གཤེན་རབ་མི་བོས་
ཀོང་ཙེ་འཕྲུལ་རྒྱལ་གྱི་ཚ་བོ་འཕྲུལ་བུ་ཆུང་ལ་གབ་ཙེ་སུམ་བརྒྱ་དྲུག་ཅུར་
བསྟན་པ་རྣམས་མ་འོངས་པར་རྒྱ་ནག་གི་ཡུལ་དུ་དར་བར་འགྱུར་བ་ལུང་
བསྟན་”1ཞེས་དང༌། “སྟོན་པས་དཔྱད་བུ་ཁྲི་ཤེས་ལ་བདུད་རྩི་དཔྱད་ཀྱི་
མདོ་དགུ་སོགས་བསྟན་བ་སོགས་ཀྱི་ལུང་ལ་བརྟག་ན། ཕལ་ཆེར་སྤྱི་ལོའི་
སྔོན་གྱི་དུས་རབས་ལྔ་པའི་མཚམས་སུ་བོད་དུ་སྨན་དང་རྩིས་ཀྱི་རིག་པ་
དར་ཁྱབ་ཆེ་བར་མ་ཟད། དེ་དག་རྒྱ་ནག་ཏུ་སྤེལ་བའི་ལོ་རྒྱུས་ཡོད་པའང་
མཐོང་ཐུབ།
བོད་ཀྱི་ལོ་རྒྱུས་དང་། དེབ་ཐེར། བོན་གྱི་བསྟན་བཅོས་གྲགས་ཅན་
《བྱམས་མ་》སོགས་སུ་“གཉའ་ཁྲི་བཙན་པོའི་རིང་ལ་རྒྱུའི་བོན་ཤེས་པ་བཅུ་
གཉིས་ཀྱི་བོན་དར་བ་”ts)སོགས་གསུངས་ཡོད་ལ། རྒྱུའི་བོན་ཤེས་པ་བཅུ་
གཉིས་ནི་གནའ་རབས་བོན་གྱི་ཕྱི་མོ་ལྟ་བུ་ཡིན་པ་དང་། དེ་ལས་གནའ་
རབས་བོན་གྱི་ལྟ་སྒོམ་སྤྱོད་གསུམ་སོགས་བསྟན་ཡོད་པར་མ་ཟདསྨན་དང་
རྩིས་ཀྱི་རིག་པའང་ཞིབ་རྒྱས་སུ་བཤད་ཡོད་པ་དང་། “གནམ་གྱི་ཁྲི་བདུན་
ཞེས་བྱ་སྟེ། རྒྱལ་པོ་རེ་ལ་བོན་གཤེན་(མདུན་ན་འདོན་）རེས་མཛད་པས་
བོན་གཤེན་མངའ་ཐང་ཆེའོ། །དེ་དུས་ག་ཅུ་ཡ་གོང་ཕམ་ཤི་ལྡེ་བཙུན་བཞི་
ལྷ་ཁང་མཆོད་རྟེན་དགོན་སྡེ་ཆེན་པོ་རྣམས་འཕེལ་ལོ། །”6ཞེས་《ཉི་སྒྲོན་》
གྱི་ཚིག་ཁུངས་སུ་དྲངས་ཏེ་གནམ་གྱི་ཁྲི་བདུན་སྐབས་རྒྱལ་པོ་རེར་སྐུ་གཤེན་
རེ་ཡོད་པ་དང༌། སྐབས་དེར་ལྷ་ཁང་དང་མཆོད་རྟེན་དགོན་སྡེ་སོགས་མང་
དུ་བྱུང་ཡོད་པར་བཤད་ཡོད། གོང་གསལ་གྱི་དཔྱད་གཞིའི་ཡིག་ཆ་དེ་དག་
- 402 --



ས་བཅད་ལྔ་པ། སློབ་གསོ་ཞིབ་འཇུག
ལས། མ་མཐའ་ཡང་སྤྱི་ལོའི་སྔོན་གྱི་དུས་རབས་ལྔ་པའི་སྐབས་ནས་བཟུང་
བོད་ཀྱི་སློབ་གསོ་དར་རྒྱས་ཆེ་བ་མཐོང་ཐུབ་པར་མ་ཟད། གནམ་གྱི་ཁྲི་
བདུན་སྐབས་དགོན་སྡེའི་སློབ་གསོ་བྱུང་ཡོད་པའང་མཐོང་ཐུབ།
དུས་རབས་བརྒྱད་པའི་དཀྱིལ་ཙམ་ལ་བཙན་པོ་ཁྲི་སྲོང་ལྡེ་བཙན་
གྱིས་བསམ་ཡས་གཙུག་ལག་ཁང་དུ་སྒྲ་བསྒྱུར་རྒྱ་གར་གླིང་བཙུགས་པ་དེ་ནི་
བོད་ཀྱི་ལོ་རྒྱུས་ཐོག་སྲིད་གཞུང་གིས་གཉེར་བའི་ལོ་ཙཱ་ཆེད་ལས་ཀྱི་འཛིན་
གྲྭ་ཐོག་མ་ཡིན་ལ། འཛིན་གྲྭ་དེ་ནི་སློབ་དཔོན་བཅུ་གསུམ་དང་སློབ་མ་
ཉེར་ལྔས་གྲུབ་པ་ཞིག་ཡིན། དེ་རྗེས་གཡུ་ཐོག་རྙིང་མ་ཡོན་ཏན་མགོན་པོས་
（708-833)བསྐོར་བསྐྱོད་སྨན་པའི་སློབ་གྲྭ་(ཡུལ་གཏན་འཇགས་མིན་པ་)
བཙུགས་པ་དེ་ནི་བོད་ཀྱི་ལོ་རྒྱུས་ཐོག་སྒེར་བཙུགས་བོད་སྨན་ཆེད་ལས་ཀྱི་
འཛིན་གྲྭ་ཐོག་མ་ཡིན་ལ། འཛིན་གྲྭ་དེ་ནི་གཡུ་ཐོག་རྙིང་མ་ཡོན་ཏན་མགོན་
པོས་དགུང་ལོ་སོ་ལྔའི་སྟེང་བཙུགས་ཤིང་། སྐབས་དེར་སློབ་མ་སུམ་ཅུ་ལྷག་
འདུས་པ་དང་། དགུང་ལོ་ལྔ་བཅུ་རྩ་ལྔའི་ཐོག་སློབ་མ་སུམ་བརྒྱ་ལྷག་རྒྱུན་
དུ་ཡོད་པ་དང་། དགུང་ལོ་བརྒྱ་དང་བཞི་བཅུ་བཞེས་སྐབས་སློབ་མ་ཆིག་ཁྲི་
ལྷག་འདུས་པ་སོགས་རྣམ་ཐར་དུ་གསལ། ཁོང་གིས་བཙུགས་པའི་སློབ་གྲྭ་
དེར་མང་ཚོགས་ཀྱི་རྒྱབ་སྐྱོར་ཆེན་པོ་ཐོབ་པར་བརྟེན། མགྱོགས་མྱུར་ངང་
འཕེལ་རྒྱས་ཆེན་པོ་བྱུང་ཞིང་རིམ་གྱིས་སྤྱི་ཚོགས་སྟེང་རྨང་གཞི་བརྟན་པོ་
ཚུགས་ཐུབ་པ་བྱུང་ངོ༌། །
དུས་རབས་བཅུ་གཅིག་པའི་དུས་འགོར་ལོ་ཙཱ་བ་རིན་ཆེན་བཟང་པོས་
(954-1055)མངའ་རིས་མཐོ་ལྡིང་དགོན་པར་སློབ་གྲྭ་ཞིག་བཙུགས། སློབ་
གྲྭ་དེ་རུ་ནང་རིག་པ་དང་། སྒྲ་རིག་པ། གསོ་བ་རིག་པ་སོགས་ཆེད་ལས་
སྣ་མང་སྦྱོང་རྒྱུ་ཡོད་པས། བོད་ཀྱི་ལོ་རྒྱུས་ཐོག་ཆེད་ལས་སྣ་མང་སྦྱོང་བའི་
- 403 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
སློབ་གྲྭའི་ཐོག་མ་མཐོ་ལྡིང་དགོན་པའི་སློབ་གྲྭ་འདི་ཡིན་པར་བཤད་ཆོག་ལ།
ལོ་རྒྱུས་ཐོག་“སྨན་པ་མཁས་པ་མི་དགུ་"་ཞེས་སུ་གྲགས་པའང་ལོ་ཆེན་རིན་
བཟང་གི་དངོས་སློབ་ཡིན་ལ། དེ་དག་ཀྱང་སློབ་གྲྭ་འདི་ལས་ཐོན། རྗེས་སུ་
རྔོག་ལེགས་པའི་ཤེས་རབ་ཀྱིས་གསང་ཕུ་དགོན་པ་བཏབ་པ་དང་། ཁོང་གི་
དབོན་པོ་རྔོག་བློ་ལྡན་ཤེས་རབ་(1059-1109)ཀྱིས་《ཚད་མ་རྣམ་འགྲེལ་》
དང་《ཕར་ཕྱིན》《དབུ་མ་》སོགས་ཆེད་དུ་སློབ་པའི་བཤད་གྲྭ་བཙུགས་པ་
ནས་བོད་ཀྱི་དགོན་སྡེའི་སློབ་གསོའི་ཁྲོད་བཤད་གྲྭ་དང་སྒྲུབ་གྲྭ་གཉིས་སོ་
སོར་དགར་བའི་སྲོལ་བྱུང་ངོ༌། །
གཉིས་པ། བོད་ཀྱི་སློབ་གསོ་བ་ཆེན་མོ་ཕྲུ་བ་ཆོས་ཀྱི་སེང་གེ་
ཕྱྭ་བ་ཆོས་ཀྱི་སེང་གེ་(1109 1169)ནི་ལྷ་ས་གྲོང་ཁྱེར་སྟག་རྩེ་རྫོང་ལ་
མོ་ཆུས་ཁོངས་སུ་སྐུ་བལྟམས། ཁོང་གཞོན་དུས་ནས་བློ་རིག་ཤིན་ཏུ་གསལ་
ཞིང་མགུར་མ་སྣ་ཚོགས་ཐུགས་ཐོག་ནས་གསུང་ཐུབ་མཁན་ཞིག་ཡིན་པས་
དགེ་བཤེས་རྒྱ་དམར་བས་རང་གི་ཞབས་ཕྱིར་ཁྲིད་ནས་ཁོང་གི་མདུན་ནས་
《ཚད་མ་》དང་《དབུ་མ་》གསན་སྦྱོང་གནང་། ཞང་ཚེ་སྤོང་ཆོས་ཀྱི་བླ་
མའི་དྲུང་ནས་རབ་ཏུ་བྱུང་སྟེ་མཚན་ལ་ཆོས་ཀྱི་སེང་གེ་གསོལ། ཞང་ཚེ་སྤོང་
དང་ཁོང་གི་སློབ་མ་ཉང་བྲན་ཆོས་ཀྱི་ཡེ་ཤེས་གཉིས་ཀྱི་དྲུང་དུ་《ཕར་ཕྱིན་》
དང་《སྤྱོད་ཕྱོགས་སྐོར་》གསན། སྐབས་དེར་གསང་ཕུ་རུ་《དབུ་མ་》དང་
《ཚད་མ་》ལ་ཤིན་ཏུ་མཁས་པའི་གྲགས་པ་རྒྱས། རྗེས་སུ་གསང་ཕུའི་མཁན་
པོ་མཛད་ནས་ལོ་བཅོ་བརྒྱད་ཀྱི་བར་དུ་གདན་ས་བསྐྱངས་ཤིང༌། ཁོང་ནི་
- 4.jt -



ས་བཅད་ལྔ་པ། སློབ་གསོ་ཞིབ་འཇུག
གསང་ཕུའི་མཁན་རབས་དྲུག་པ་ཡིན།
ཁོང་གི་སྐུ་ཚེ་གང་བོར་སློབ་གཉེར་དང་སློབ་ཁྲིད་ཁྲོད་དུས་འདས་
ཤིང་། གསུང་ལས་སྐྱེས་པའི་སློབ་མ་ཤིན་ཏུ་མང་ལ། དེའི་ཁྲོད་སྐད་
གྲགས་དང་ཤུགས་རྐྱེན་ཆེ་བའི་སློབ་མ་“རིགས་པའི་དབང་ཕྱུག་སེང་ཆེན་
བརྒྱད་”ཅེས་གྲགས་པ་བྱུང་། དེ་དག་ནི་གཙང་ནག་པ་བརྩོན་འགྲུས་སེང་གེ་
དར་བག་སྨྲ་བའི་སེང་གེ བྲུ་ཤ་བསོད་ནམས་སེང་གེ རྨ་བྱ་རྩོད་པའི་སེང་གེ
རྩེགས་དབང་ཕྱུག་སེང་གེ ཉང་བྲན་ཆོས་ཀྱི་སེང་གེ འདན་མ་དཀོན་མཆོག་
སེང་གེ གཉལ་བ་ཡོན་ཏན་སེང་གེ་བཅས་ཡིན། །
གསུང་རྩོམ་སྐོར་ལ། 《བྱམས་ཆོས་སྡེ་ལྔའི་འགྲེལ་བ》 《ཚད་མ་རྣམ་
ངེས་ཀྱི་འགྲེལ་བ》《ཚད་མ་ཡིད་ཀྱི་མུན་སེལ》《ཤེས་བྱ་གཞི་ལྔའི་རྣམ་
གཞག》(རྒྱས་བསྡུས་གཉིས) 《དབུ་མ་བདེན་གཉིས་ཀྱི་འགྲེལ་བ》《དབུ་མ་
སྣང་བའི་འགྲེལ་བ》 《སྤྱོད་འཇུག་ཆེན་མོའི་འགྲེལ་བ》 《ཕྱི་ནང་གི་གྲུབ་
མཐའི་བསྡུས་པ་》སོགས་ཡོད།
གསུམ་པ། སློབ་གཉེར་ལེགས་བཅོས་ཀྱི་ནང་དོན།
བོད་དུ་དགོན་སྡེའི་སློབ་གསོ་བྱུང་བ་ནས་བཟུང་ཐུན་མོང་གི་སྒྲིག་
འཛུགས་ཡོད་པ་དང་། འགོ་ཁྲིད་ཡོད་པ། ལམ་ལུགས་ཡོད་པ། ཚད་གཞི་
ཡོད་པ་བཅས་ཀྱི་སློབ་གྲྭ་བྱུང་བར་བཤད་ཆོག་མོད། ཡིན་ནའང་སློབ་གཉེར་
གྱི་གོ་རིམ་ཁྲོད་སློབ་མར་ཁ་གཏད་དེ་བྲིས་པའི་སློབ་དེབ་དང་། འཛིན་
གྲྭའི་རིམ་པ། སློབ་གཉེར་བྱེད་སྟངས་སོགས་གཏན་འཁེལ་མེད་པས་སློབ་
- 405 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
གཉེར་བྱེད་ཐབས་སོགས་དེ་འདྲ་ཆ་ཚང་ཞིང་བརྒྱུད་རིམ་ལྡན་པ་ཞིག་མིན།
དེ་བས་ཕྱུ་བ་ཆོས་ཀྱི་སེང་གེས་བོད་ཀྱི་ལོ་རྒྱུས་ཀྱི་དུས་ཡུན་རིང་མོའི་ཁྲོད་
གཅིག་ནས་གཅིག་ཏུ་བརྒྱུད་དེ་འོངས་པའི་སློབ་གཉེར་གྱི་ཉམས་མྱོང་ལ་སྤྱི་
སྡོམ་དང་། དོན་དངོས་ཀྱི་གནས་ཚུལ་ལ་དབྱེ་ཞིབ། མ་འོངས་པའི་འཕེལ་
རྒྱས་ལ་ཁ་ཕྱོགས་ནས་བོད་ཀྱི་དགོན་སྡེའི་སློབ་གཉེར་བྱེད་ཐབས་དེ་འཆར་
གཞི་ལྡན་ཞིང་སྐབས་སུ་བབས་པའི་སློབ་མའི་བློ་ཁ་དང་འཚམ་ལ་འཕེལ་
རྒྱས་ཀྱི་གོ་རིམ་གསལ་བའི་ཕྱོགས་སུ་ལེགས་བཅོས་གནང་བ་འདི་ལྟར། །
1.སློབ་དེབ་ལེགས་བསྒྲིགས། སྤྱིར་བོད་ཀྱི་དགོན་སྡེའི་སློབ་གསོའི་
སློབ་དེབ་ཀྱི་ཆ་ནས། གཞུང་ཆ་ཚང་སློབ་པའི་སློབ་དེབ་དང་། འདེམ་སྒྲིག་
སློབ་དེབ་དང༌། ཟུར་བལྟའི་སློབ་དེབ་དང་བཅས་རིགས་གསུམ་དུ་དབྱེ་ཆོག
《བསྡུས་གྲྭ་》ནི་འདེམ་སྒྲིག་སློབ་དེབ་ཀྱི་ཐོག་མ་ཡིན་ལ། དེ་ལས་《ཚད་མ་
རྣམ་འགྲེལ་》གྱི་ནང་དོན་གཙོ་བོ་རྣམས་བསྡུས་ཚན་ཉེར་ལྔར་བསྡུས་ནས་
བསྟན་ཡོད་པས་ན་མིང་ལའང་《བསྡུས་གྲྭ་》རུ་གྲགས། ཕྱ་བ་ཆོས་ཀྱི་སེང་
གེས་སློབ་མའི་བློ་རབ་འབྲིང་ཐ་མ་གསུམ་གྱི་གནས་ཚུལ་དངོས་ལ་དམིགས་
ནས་བསྡུས་ཆུང་དང༌། བསྡུས་འབྲིང༌། བསྡུས་ཆེན་སོགས་དོན་ཚན་ཆེན་པོ་
གསུམ་དུ་བཀར་ནས། རིགས་ལམ་ཆུང་ངུ་ནས་འབྲིང་དང་ཆེན་པོ་གསུམ་
དུ་རིམ་གྱིས་བགྲོད་པའི་འཆད་ཉན་བྱེད་ཐབས་བཏོན་ཐོག 《བསྡུས་གྲྭ་》
བསླབ་ན《ཚད་མ་རྣམ་འགྲེལ་》གྱི་གཞུང་དོན་ཆ་ཚང་དུས་ཚོད་ཐུང་ངུའི་
ནང་ཁོང་དུ་ཚུད་ཐུབ་པའི་དགེ་མཚན་ལྡན། 《བསྡུས་གྲྭ་》ཞེས་པའི་སློབ་
དེབ་འདིས་བོད་ཀྱི་རིག་གནས་རྒྱུད་འཛིན་དང་དར་སྤེལ་ལ་ནུས་པ་གལ་
ཆེན་བཏོན་ཡོད་པར་མ་ཟད། ད་ལྟའི་བར་བོད་ཀྱི་དགོན་སྡེའི་ཁྲོད་ཚད་མ་
རིག་པར་སྦྱོང་བའི་སློབ་དེབ་ཏུ་བཀོད་སྤྱོད་བྱེད་བཞིན་ཡོད། བོད་ཀྱི་དགོན་
- 496 -



ས་བཅད་ལྔ་པ། སློབ་གསོ་ཞིབ་འཇུག
སྡེ་ལས་བཤད་སྡེའི་སློབ་གཉེར་ཁྲོད་ཡི་གེ་འབྲི་ཀློག་ཙམ་ཤེས་པའི་རྨང་
གཞིའི་སྟེང་ཐོག་མར་རིགས་ལམ་ལ་སྦྱོང་བའི་སྲོལ་བཙུགས་པ་དེ་ནི། ལྷ་
བ་ཆོས་ཀྱི་སེང་གེའི་བོད་ཀྱི་དགོན་སྡེའི་སློབ་གསོ་ལས་སློབ་གཉེར་ལེགས་
བཅོས་ཐད་ཀྱི་ཐུན་མོང་མ་ཡིན་པའི་ཁྱད་ཆོས་ཤིག་ཏུ་མཐོང་ངོ༌། །
《གྲུབ་མཐའ་》ཡང་འདེམ་སྒྲིག་སློབ་དེབ་ཅིག་ཡིན་ལ། གླུ་བ་ཆོས་ཀྱི་
སེང་གེས་《ཕྱི་ནང་གི་གྲུབ་མཐའི་བསྡུས་པ་》བརྩམས་པ་ནས་བོད་རང་
དུ་གྲུབ་མཐའི་རྣམ་གཞག་སྟོན་པའི་གཞུང་གསར་དུ་བྱུང་བར་སྣང་ལ།
གཞུང་དེ་རུ་ཕྱི་ནང་གི་གྲུབ་མཐའི་གཞི་ལམ་འབྲས་གསུམ་གྱི་གནད་གཙོ་
བོ་རྣམས་ཁ་གསལ་ཞིང་ཚིག་ཉུང་ལ་དོན་འདྲིལ་བའི་སྒོ་ནས་བསྟན་ཡོད་
ཕྱིར། སློབ་དེབ་དེར་སྦྱངས་ན་ཕྱི་ནང་གི་གྲུབ་མཐའི་ལྟ་སྒོམ་སྤྱོད་གསུམ་སྤྱི་
ལ་རྒྱུས་ལོན་བྱེད་ཐུབ། ཕྱྭ་བ་ཆོས་ཀྱི་སེང་གེས་སློབ་གཉེར་གྱི་དགོས་མཁོར་
དམིགས་ནས་གོང་གསལ་གྱི་སློབ་དེབ་གཉིས་གསར་དུ་བརྩམས་པ་དེ་ནི།
སློབ་དེབ་ལེགས་བསྒྲིགས་ཐད་ཀྱི་མཛད་རྗེས་གཙོ་བོ་ཞིག་ཡིན་ནོ། །
གཞུང་ཆ་ཚང་སློབ་པའི་སློབ་དེབ་ནི་《རྒྱས་པའི་བསྟན་བཅོས་ཚད་མ་
རྣམ་འགྲེལ་》དང་《མཛོད》《མངོན་རྟོགས་རྒྱན་》དང་དེ་དག་གི་འགྲེལ་བ་
ལྟ་བུ་ཡིན་ལ། བསྟན་བཅོས་དེ་དག་ཏུ་གཞུང་དོན་ཆ་ཚང་ཞིང་བྱེ་བྲག་གི་
གོ་དོན་རྣམས་ཞིབ་རྒྱས་སུ་བསྟན་ཡོད། །
ཟུར་ལྟའི་སློབ་དེབ་ནི་སློབ་དེབ་ནང་གི་གལ་ཆེ་བའི་རིགས་ཟུར་དུ་
བཀོད་པའི་སློབ་དེབ་ལ་ཟེར། དཔེར་ན། 《ཕར་ཕྱིན་》གྱི་ནང་ནས་“དྲང་ངེས་”་དང་
“དགེ་འདུན་ཉི་ཤུ་” ་་བསམ་གཟུགས” “རྟེན་འབྲེལ་“ཀུན་གཞི་”སོགས་ཟུར་དུ་
བཀོད་པ་དང་། 《དབུ་མ་》ཡི་ནང་ནས་“མཐའ་བཞིའི་སྐྱེ་འགོག་དང་། “བདག་
འགོག་པ་”སོགས་ཟུར་དུ་བཀོད་པ་དང་། 《ཚད་མ་》ཡི་ནང་ནས་“བློ་
་ 407



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
རིགས་”དང་“རྟགས་རིགས་”སོགས་ཟུར་དུ་བཀོད་པ་ལྟ་བུ་རེད།
2.འཛིན་གྲྭའི་སྒྲིག་འཛུགས། སྐབས་དེར་གཞུང་ཆེན་དག་ལ་སྦྱོང་བའི་
འཛིན་གྲྭ་དུ་ཡོད་ཀྱི་དཔྱད་གཞིའི་ཡིག་ཆ་ཁུངས་བཙུན་ཞིག་རྙེད་དཀའ་
ཡང༌། སྐབས་དེར་《ཚད་མ་རྣམ་འགྲེལ་》ལ་སྦྱོང་བའི་འཛིན་གྲྭ་ལྔ་ཡོད་
པར་གསལ་ཏེ། བསྡུས་ཆུང་དང་། བསྡུས་འབྲིང་། བསྡུས་ཆེན། བློ་རིག། རྟགས་
རིག་བཅས་འཛིན་གྲྭ་ལྔ་རུ་བགོས་ཡོད། །
3.བགྲོ་གླེང་བྱེད་སྟངས། བགྲོ་གླེང་བྱེད་སྟངས་ལ་མཚོན་ན་འཛིན་གྲྭ་
ནང་ཁུལ་ནས་བགྲོ་གླེང་བྱེད་པ་དང་། འཛིན་གྲྭ་གོང་འོག་གཏུགས་ཏེ་བགྲོ་
གླེང་བྱེད་པ། སྔ་རྒོལ་ཕྱི་རྒོལ་ཁོ་ནས་བགྲོ་གླེང་བྱེད་པ་སོགས་བགྲོ་གླེང་གི་
ཁྲོད་ནས་སློབ་སྦྱོང་བྱེད་པའི་ཐབས་ཤེས་ཐུན་མོང་མ་ཡིན་པ་གསར་གཏོད་
གནང་ཡོད། འཛིན་གྲྭ་ནང་ཁུལ་ནས་བགྲོ་གླེང་བྱེད་པ་ལྟ་བུར་མཚོན་ན།
དགེ་སྐུལ་གྱིས་འོས་འཚམ་གྱི་སྒོ་ནས་ཕྱི་རྒོལ་ཏེ་ལན་འདེབས་མཁན་གྱི་
དམ་བཅའ་བ་ཞིག་བདམས་ནས་དེ་ཚང་མའི་གྲལ་འགོ་རུ་ཁ་མར་འཁོར་
བྱས་ནས་འདུག་ཏུ་འཇུག་པ་དང་། དེ་ནས་རིགས་སློང་བ་སྟེ་དྲི་བ་འདོན་
མཁན་གྱི་སྔ་རྒོལ་ཞིག་ཡར་ལངས་ནས་བགྲོ་གླེང་གི་འགོ་རྩོམ་དགོས། བགྲོ་
གླེང་གི་འགོ་མ་བརྩམས་གོང་དམ་བཅའ་བས་ཞྭ་མོ་ཕུད་པ་དང༌། རིགས་
སློང་པས་ཀྱང་གཟན་མདུན་སྐྱོར་ལ་བླངས་ནས་ཕན་ཚུན་བརྩི་བཀུར་བྱས་
རྗེས་དམ་བཅའ་བས་སླར་ཞྭ་མོ་གྱོན་པ་དང་། རིགས་སློང་པས་ཐལ་སྐད་
བཏང་སྟེ་བགྲོ་གླེང་གི་འགོ་རྩོམ་མོ། །ཐལ་སྐད་གཏོང་ལུགས་ནི། ཐོག་མར་
རིགས་སློང་པས་སྐད་གསང་མཐོན་པོས་“རི་༌་ཇི་ལྟར་ཆོས་འཆད་ན། ཞེས་
པས་ཐོག་དྲངས་ཏེ། རྟག་པ་ཡིན་པར་ཐལ། ཡོད་པ་གང་ཞིག་དངོས་པོ་མ་
ཡིན་པའི་ཕྱིར། ཞེས་པ་ལྟ་བུའི་རྩོད་གཞི་གང་རུང་ལ་བརྟེན་ནས་རིམ་གྱིས་
- 408 -



ས་བཅད་ལྔ་པ། སློབ་གསོ་ཞིབ་འཇུག
དངོས་གཞི་ལ་འབབ་པ་དང༌། དངོས་གཞི་ལ་བབས་རྗེས་རིགས་སློང་པས་
གཟན་སྐེད་པར་དཀྲིས་ནས་ཕལ་ཆེར་བགྲོ་གླེང་མཇུག་རྫོགས་རག་བར་
རྟགས་གསལ་གཏོང་དགོས། འཛིན་གྲྭའི་སློབ་གཉེར་བ་གཞན་ཚང་མས་
ཀྱང་རིགས་སློང་པའི་ཕྱོགས་བཟུང་ནས་དམ་བཅའ་བའི་ཁས་ལེན་ལ་རིགས་
པས་གནོད་བྱེད་གཏོང་བ་དང༌། སྔ་རྒོལ་པས་ཕྱི་རྒོལ་དམ་བཅའ་བ་ལ་ཁྱབ་
མཐའ་འགོད་པ་དང༌། འཁོར་གསུམ་(རྟགས་གསལ་ཁྱབ་གསུམ་)བསྐོར་བ།
ཁས་ལེན་ཤོར་ན་་་ཚ་”(ངོ་ཚ་ཟེར་བའི་དོན་)སྟེར་བ་སོགས་བགྲོ་གླེང་འཕེལ་
བའི་བྱེད་ཐབས་དུ་མ་གསར་གཏོད་གནང་། སྐབས་རེར་འཛིན་གྲྭ་གོང་འོག་
གཉིས་ཕན་ཚུན་དམ་བཅའ་འཇོག་རེས་བྱེད་དུ་འཇུག་པ་(འདི་ལ་འཛིན་
གྲྭ་གཏུགས་ཟེར་)དང་། འཛིན་གྲྭ་གོང་མའི་སློབ་གཉེར་ལེགས་གྲས་རྣམས་
འཛིན་གྲྭ་འོག་མར་གྲལ་སྐོར་ལ་གཏོང་བ། འཛིན་གྲྭ་འོག་མའི་སློབ་གཉེར་
ལེགས་གྲས་རྣམས་འཛིན་གྲྭ་གོང་མར་སྤོ་བ། སློབ་གཉེར་ཞན་པ་རྣམས་
འཛིན་གྲྭ་འཕར་དུ་མི་འཇུག་པར་རང་གནས་སུ་འཇོག་པ། འཛིན་གྲྭ་སོ་
སོའི་ནང་གི་སློབ་གཉེར་ལེགས་གྲས་ཁག་གཅིག་བསྡུས་ཏེ། དེས་འཛིན་གྲྭ་
ཡོངས་རྫོགས་མཉམ་འཚོགས་ཀྱི་ཚོགས་ཆེན་སྟེང་གྲྭ་སྐོར་དམ་བཅའ་འཇོག་
ཏུ་འཇུག་པ། སློབ་གཉེར་ཐོན་པའི་རིགས་ལ་སློབ་གཉེར་གྱི་སྦྱངས་འབྲས་
ལེགས་ཉེས་ལ་དམིགས་ནས་མཚན་གནས་（༧ 82） སྤྲོད་པ་སོགས་སྐབས་
དེའི་སློབ་གཉེར་འཕེལ་ བའི་ ཐབས་ཤེས་གསར་པ་མང་པོ་གསར་གཏོད་
གནང་།
4.བགྲོ་གླེང་བྱེད་སྟངས་ཀྱི་མཚོན་དོན། “དི”ཞེས་པ་ལེགས་སྦྱར་གྱི་
སྐད་ཡིན་ལ། དོན་ནི་སེམས་བྱེད་དང་བློ་ལ་འཇུག ནང་རིག་པའི་གཞུང་དུ་
ཤེས་རབ་ཀྱི་ལྷ་རྗེ་བཙུན་འཇམ་པའི་དབྱངས་ཀྱི་རྩ་སྔགས་དང་ཤེས་རབ་
- 40 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཀྱི་ས་བོན་དུ་བཞེད། གཞུང་དེ་རུ་བླང་དོར་གྱི་གནས་ཕྱིན་ཅི་མ་ལོག་པར་
འབྱེད་བྱེད་ནི་ཤེས་རབ་ཡིན་པར་བཞེད་ཅིང༌། ཤེས་རབ་སྦྱོང་བ་ནི་ཐོག་
མཐའ་བར་གསུམ་དུ་གལ་ཆེན་དུ་བཟུང་ཡོད། དེ་བས་ཐོས་བསམ་སྒོམ་
གསུམ་གྱི་ལས་ཐམས་ཅད་ཤེས་རབ་སྦྱོང་བའི་ཡན་ལག་ཏུ་བཞེད་ཅིང་།
འདིར་ཡང་ཤེས་རབ་སྦྱོང་བའི་རྟེན་འབྲེལ་གྱི་གནད་ལ་དམིགས་ནས་ཐོག་
མར་“ཏི་”ཞེས་སྐད་གསང་མཐོན་པོས་འཆད་དགོས་པར་གཏན་འཁེལ་
བྱས་ཡོད། སྔ་རྒོལ་གྱིས་བགྲོ་གླེང་གི་འགོ་བརྩམས་པ་ནས་བཟུང་སྒྲུབ་བྱེད་
ཀྱི་རིགས་པ་འགོད་ཐེངས་རེར་ལག་པ་གཡས་པའི་ལག་མཐིལ་གྱིས་ལག་པ་
གཡོན་པའི་ལག་མཐིལ་སྟེང་བརྡབ་སྟེ་ ཕྱིར་ལག་པ་གཡས་པའི་ལག་མཐིལ་
གྱེན་དུ་བསྟན་ནས་ཡར་འདྲེན་པ་ཡིས། བླང་དོར་ལ་རྨོངས་པའི་མ་རིག་
པའི་དབང་གིས་ངན་སོང་དུ་སྐྱེ་བ་བླངས་པའི་སེམས་ཅན་རྣམས་མཐོ་རིས་
དང་ཐར་བའི་གནས་སུ་འདྲེན་པ་མཚོན་ལ། ལག་པ་གཡོན་པའི་ལག་མཐིལ་
ཐུར་དུ་བསྟན་ནས་མར་ནོན་པ་ཡིས་ངན་སོང་གི་སྐྱེ་སྒོ་གཅོད་པའི་རྟེན་
འབྲེལ་མཚོན་པར་གསུངས། ཕྲེང་བས་འགྲོ་བ་རིགས་དྲུག་གི་སེམས་ཅན་
རྣམས་མཚོན་པར་བཤད་དོ།།
5.རིགས་ལམ་གསར་གཏོད། ཕྱ་བ་ཆོས་ཀྱི་སེང་གེས་སློབ་གཉེར་གྱི་
ཐོག་མར་རིག་པའི་རྩལ་སྦྱོང་དགོས་པ་ཆེས་གལ་ཆེན་དུ་བཟུང་ཞིང༌། ཁོང་
གིས་གསར་སློབ་གཞོན་ནུ་རྣམས་ཀྱི་རིགས་པའི་རྩ་མདུད་གྲོལ་བའི་དགོས་
མཁོར་དམིགས་ནས་“དགག་གཞི་རྐྱང་རྩིས་”དང་“དྲུག་སྒྲ་”“ཁས་ལེན་སོང་
ཚུལ་ཕྱི་བའི་ལུགས་ཀྱི་རྫས་ལྡོག་”“དྲིས་འཕངས་”སོགས་ཕྱོགས་གླང་ཡབ་
སྲས་ཀྱི་གཞུང་དུའང་མེད་པའི་རིགས་པའི་འཕྲུལ་གྱི་རྣམ་གཞག་མང་པོ་
གསར་གཏོད་གནང་ངོ༌། ། །
- 41}
-



ས་བཅད་ལྔ་པ། སློབ་གསོ་ཞིབ་འཇུག
6.བཙུན་པ་དང་བཙུན་མའི་རྩོད་པ། ཕྱུ་བ་ཆོས་ཀྱི་སེང་གེ་ཞལ་བཞུགས་
དུས་འཆད་ཉན་ཧ་ཅང་དར་རྒྱས་ཆེ་ཞིང་། སྐབས་དེར་བཙུན་མ་སྐོར་ཞིག་
ཀྱང་གསང་ཕུ་རུ་སློབ་གཉེར་དུ་ཡོང་ཡོད་པར་མ་ཟད། དེ་དག་གི་ཁྲོད་
རིགས་ལམ་ལ་ཧ་ཅང་བྱང་ཆ་ཆེ་བའི་བཙུན་མའང་སྐོར་ཅིག་བྱུང་། སྐབས་
ཤིག་ལ་བཙུན་པ་དང་བཙུན་མ་འདྲེས་ནས་ཡོད་པའི་གནས་ཚུལ་དེ་འདུལ་
ཁྲིམས་དང་མི་མཐུན་པར་དགོངས་ནས། རིགས་པའི་སྒོ་ནས་སུ་ཕམ་པ་དེ་
ཡུལ་ཐོན་བྱ་དགོས་པར་ཐག་བཅད། དེ་ལྟར་བརྩད་ཀྱང་བཙུན་མ་རྣམས་
ཀྱི་རིགས་པ་རྣོ་བས་ཁོང་ཚོ་ཕམ་མ་ནུས། རྗེས་སུ་ཕྱུ་བ་ཆོས་ཀྱི་སེང་
གེས་“རང་ཉིད་ལྡོག་ཆོས་དང་རང་མ་ཡིན་པའི་ལྡོག་ཆོས་ཀྱི་ཁྱོད་བཞག་
ལ་བརྟེན་ནས་ལྡོག་ཆོས་ཕུང་སུམ་ཙམ་པ་པོའི་ཐ་སྙད་གསར་བཏོད་བྱས།
རིགས་པའི་འཕྲུལ་གང་ཆེ་འགྲན་དུ་བཅུག་ནས་རྫས་མཐུན་སོགས་ཀྱི་ཐ་
སྙད་སྦྱོར་དགོས་བྱུང་ཡང་རེ་ཤིག་བཙུན་མ་རྣམས་ཕམ་མ་ནུས། སྐབས་ཤིག་
རབ་བྱུང་རྣམས་ལ་བུམ་པའི་སྤྱི་དང་ཁྱོད་ཁྱོད་རང་མ་ཡིན་པ་གང་རུང་
སོགས་ཀྱི་རིགས་པའི་འཕྲུལ་ཆེ་བ་ལྐོག་ཏུ་བསླབས་པས་བཙུན་མ་རྣམས་
མགོ་འཐོམས་ཏེ་ཡུལ་ནས་བཏོན་པ་སོགས་ཀྱི་ལོ་རྒྱུས་བཤད་གྲྭ་བའི་ངག་
རྒྱུན་དུ་རླུང་ལྟར་གྲགས་ཡོད་པར་མ་ཟད། ད་དུང་“ལྟ་བའི་ལུགས་ཀྱི་རྫས་
ལྡོག་”ནི་བཙུན་མ་ཕུད་སྤྱོད་ཡིན་ཞེས་ངག་རྒྱུན་དུ་གྱུར་འདུག །
སྤྱིར་བསྡུས་གྲྭ་སྦྱོང་སྐབས་གཙོ་བོ་རིགས་ལམ་སྦྱོང་དགོས་པ་ཡིན་ཏེ།
ངག་རྒྱུན་ཏུའང་ཡིན་པ་མིན་པར་བསྒྲུབས་ན་བསྡུས་གྲྭ་བྱང་བའི་རྟགས།
མིན་པ་ཡིན་པར་བསྒྲུབས་ན་བསྡུས་གྲྭ་བྱང་བའི་རྟགས་ཞེས་སུ་གྲགས་པ་
ལས་ཀྱང་ཤེས་ཐུབ་བོ། ། །
- 41 1 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
བཞི་པ། སློབ་གཉེར་ལེགས་བཅོས་ཀྱི་ཤུགས་རྐྱེན།
ཕྱྭ་བ་ཆོས་ཀྱི་སེང་གེས་གསང་ཕུའི་ལུང་པ་ཆུང་ཆུང་དེ་འདྲ་ཞིག་གི་
ནང་བོད་ཀྱི་དགོན་སྡེའི་སློབ་གཉེར་ལམ་ལུགས་ལེགས་བཅོས་དང་གསར་
གཏོད་གནང་བའི་ཤུགས་རྐྱེན་འོག མགྱོགས་མྱུར་ངང་ཚལ་གུང་ཐང་དང་།
ར་བ་སྟོད། སྣར་ཐང་། ས་སྐྱ། ངམ་རིང༌། ཞ་ལུ། ཁྲོ་ཕུ། གནས་རྙིང་། སྐྱོར་མོ་
ལུང་། བོ་དོང་། པ་རྣམ་དགའ་གདོང་། སྟོད་ལུང་མཚོ་སྨད། ཐུལ་བུ། བཟང་
རི། རྩེད་ཐང་སོགས་མཚན་ཉིད་རིག་པའི་བཤད་གྲྭ་ཉི་ཤུ་ལྷག་གཅིག་རྗེས་
གཉིས་མཐུད་དུ་བྱུང་ཞིང༌། དགེ་ལུགས་པའི་གྲུབ་མཐའ་མ་བྱུང་གོང་གི་
བོད་ཀྱི་གྲུབ་མཐའ་ཁག་གི་མཁས་པ་ཕལ་མོ་ཆེའང་གོང་གསལ་གྱི་བཤད་གྲྭ་
དེ་དག་ཏུ་སློབ་གཉེར་དང་གྲྭ་སྐོར་བྱས་པ་ལས་བྱུང་ལ། དགེ་ལུགས་པའི་
གྲུབ་མཐའ་བྱུང་རྗེས་གྲུབ་མཐའི་དབང་དུ་བཏང་ན་དགེ་ལུགས་པ་གཙོ་
ཡིན་པའི་རྙིང་མ་པ་དང༌། བཀའ་བརྒྱུད་པ། ས་སྐྱ་པ། བོན་པོ་སོགས་བོད་ཀྱི་
གྲུབ་མཐའ་རིས་མེད་ཀྱི་སློབ་གཉེར་བྱེད་སྟངས་ཚང་མ་ཕྱུ་བ་ཆོས་ཀྱི་སེང་
གེའི་ལུགས་བཞིན་ཡིན་པ་དང༌། ཁོ་ཚོའི་ལག་ལེན་ཁྲོད་སྔར་ཡོད་ཀྱི་སློབ་
གསོའི་ལམ་ལུགས་དེ་རིམ་གྱིས་ཆ་ཚང་ཅན་དུ་བཏང་ཡོད་པ་ནི་སྨོས་མ་
དགོས་པ་ཞིག་རེད། ཡུལ་གྲུའི་དབང་དུ་བཏང་ན། དབུས་གཙང་གཉིས་
དང་། མདོ་སྨད། སོག་ཡུལ་བཅས་ཀྱི་དགོན་སྡེ་རྣམས་སུའང་གཞུང་ཆེན་ལྔར་
སློབ་གཉེར་བྱེད་སྟངས་ཚང་མ་ཕྱུ་བ་ཆོས་ཀྱི་སེང་གེས་ལེགས་བཅོས་དང་
གསར་གཏོད་གནང་བའི་སློབ་གཉེར་ལམ་ལུགས་དེ་མིག་དཔེ་དང་རྒྱུན་
- 412 -



ས་བཅད་ལྔ་པ། སློབ་གསོ་ཞིབ་འཇུག
འཛིན་བྱས་པ་ཤ་སྟག་ཡིན།
ཕྱུ་བ་ཆོས་ཀྱི་སེང་གེས་གསར་གཏོད་གནང་བའི་བོད་ཀྱི་དགོན་སྡེའི་
སློབ་གཉེར་ལམ་ལུགས་དེས་བོད་ཀྱི་སློབ་གསོའི་འཕེལ་རྒྱས་ལ་སྐུལ་འདེད་
ཀྱི་ནུས་པ་ཆེན་པོ་ཐོན་ཡོད་པར་མ་ཟད། བོད་ཀྱི་ཉེ་རབས་དགོན་སྡེའི་སློབ་
གསོའི་ལམ་ལུགས་ཀྱང་གཙོ་བོ་ཕྱྭ་བ་ཆོས་ཀྱི་སེང་གེས་གསར་གཏོད་གནང་
བའི་སློབ་གསོའི་ལམ་ལུགས་དེ་རྩ་དོན་ལྟ་བུར་བཟུང་འདུག་གོ། །
དཔྱད་རྩོམ་འདི་ནི་2007ལོར་《ཀྲུང་གོའི་བོད་རིག་པ་》དུས་དེབ་གཉིས་པའི་སྟེང་བཀོད་ཡོད།
ལུང་ཁུངས།
[1][2]དྲུང་རྗེ་བཙུན་པ་གསེར་མིག་གིས་བརྩམས་པའི་《མདོ་གཟེར་མིག་》ཤོག་
ངོས་53?དང་574ན་གསལ། 1991ལོར་ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན།
[3][4][6]ཤར་རྫ་བཀྲ་ཤིས་རྒྱལ་མཚན་གྱིས་བརྩམས་པའི་《ལེགས་བཤད་རིན་པོ་
ཆེའི་གཏེར་མཛོད་》ཤོག་ངོས་56དང་།66 ན་གསལ། 1984ལོར་མི་རིགས་དཔེ་སྐྲུན་ཁང་
གིས་བསྐྲུན།
{5]ནམ་མཁའི་ནོར་བུས་བརྩམས་པའི་《ནམ་མཁའི་ནོར་བུས་གསུང་རྩོམ་ཕྱོགས་
བསྒྲིགས་》ཤོག་ངོས་299ན་གསལ། 994ལོར་ཀྲུང་གོའི་བོད་རིག་པ་དཔེ་སྐྲུན་ཁང་གིས་
བསྐྲུན།
[7]ཀུན་མཁྱེན་འཇམ་དབྱངས་བཞད་པ་སོགས་ཀྱིས་བརྩམས་པའི་《བསྡུས་གྲྭ་
ཕྱོགས་བསྒྲིགས་བཞུགས་སོ་》ཤོག་ངོས་230ན་གསལ། 2000ལོར་ཀན་སུའུ་མི་རིགས་དཔེ་
སྐྲུན་ཁོང་གིས་བསྐྲུན།
- 413 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
གཉིས་པ། ཚད་མ་རིག་པ་ལས་བྱུང་བའི་རྟགས་གསལ་
གཏོང་སྟངས་དང་བརྡ་ཆད་སོགས་ཀྱི་
དོན་བཤད་པ།
གཅིག རྟགས་གསལ་རྩོད་གཞི་གསུམ་དང་རྩ་བའི་
དམ་བཅའ་ངོས་འཛིན་ཚུལ།
གལ་ཏེ། ཁ་ཅིག་གིས་ཡི་གེ་ཡིན་ན་བོད་ཡིག་ཡིན་པས་ཁྱབ་ཟེར་ན། རྒྱུ་
ཡིག་ཆོས་ཅན། བོད་ཡིག་ཡིན་པར་ཐལ། ཡི་གེ་ཡིན་པའི་ཕྱིར། ཞེས་པའི་ཁྱབ་
སྐོར་འདི་ལྟ་བུ་ནི་རྟགས་གསལ་རྩོད་གཞི་གསུམ་དང་རྩ་བའི་དམ་བཅའ་
དང་ལྡན་པའི་ཁྱབ་སྐོར་ཞིག་ཡིན། ཁྱབ་སྐྱོར་འདིའི་ནང་གི་“ཆོས་ཅན་”དང་
“ཐལ་་༌་ཕྱིར་་སོགས་ནི་རྩོད་གཞི་དང་གསལ་བ་རྟགས་སོགས་ངོས་འཛིན་
བྱེད་ཀྱི་བརྡ་ཆད་ཡིན་པས། ཁྱབ་སྐོར་འདི་ལ་མཚོན་ན་རྩོད་གཞི་རྒྱ་ཡིག་
དང་། གསལ་བ་བོད་ཡིག ཡི་གེ་རྟགས་སུ་བཀོད་པའི་ཐལ་འགྱུར་ཡིན་ནོ། །
“ཁྱབ་”ཅེས་པའི་དོན་ནི། དགོས་ཞེས་པའི་དོན་ཡིན། དཔེར་ན། ས་
ཡིན་ན་སྲ་ཞིང་འཐས་པ་ཡིན་པས་ཁྱབ་ཅེས་པའི་དོན་ནི། ས་ཡིན་ན་སྲ་ཞིང་
འཐས་པ་ཡིན་དགོས་ཞེས་པའི་དོན་ཡིན།
'་ཆོས་ཅན་ཞེས་པ་རྩོད་གཞི་ངོས་འཛིན་བྱེད་ཀྱི་བརྡ་ཆད་ཡིན།
དཔེར་ན། རྒྱ་ཡིག་ཆོས་ཅན་ཞེས་པའི་སྐབས་སུ་རྒྱ་ཡིག་རྩོད་གཞིར་བཟུང་
- 114 -



ས་བཅད་ལྔ་པ། སློབ་གསོ་ཞིབ་འཇུག
བ་མཚོན་ཡོད། །
“ཐལ་་ཞེས་པ་གསལ་བ་ངོས་འཛིན་བྱེད་ཀྱི་བརྡ་ཆདཡིན། ཚིག་ངོས་
ཀྱི་དོན་ལ་འགྱུར་ཞེས་པ་དང་དགོས་ཞེས་པའི་དོན་གཉིས་ཡོད། དཔེར་ན།
ཁ་ཅིག་གིས་མངར་བ་ཡིན་ན་བུ་རམ་གྱི་རོ་ཡིན་པས་ཁྱབ་ཅེས་ཁས་བླངས་
པ་ལ། རང་ལུགས་ཀྱིས། འོ་ན་སྦྲང་རྩིའི་རོ་ཆོས་ཅན། བུ་རམ་གྱི་རོ་ཡིན་པར་
ཐལ། མངར་བ་ཡིན་པའི་ཕྱིར། ཞེས་སྒྲུབ་བྱེད་བཀོད་པ་ན། ཁ་ཅིག་གིས་
རྟགས་མ་གྲུབ་ཅེས་ལན་འདེབས་པའི་དབང་དུ་བཏང་ན། རང་ལུགས་ཀྱིས་
སྦྲང་རྩིའི་རོ་ཆོས་ཅན། མངར་བ་ཡིན་པར་ཐལ། མངར་གསུམ་གྱི་ནང་ཚན་
ཡིན་པའི་ཕྱིར། ཞེས་སྒྲུབ་བྱེད་འགོད་ངེས།
ཐལ་འགྱུར་འདི་ལ་མཚོན་ན་ཐལ་སྔ་ནི་མི་འདོད་པ་ཐལ་བ་འཕངས་
པའི་བརྡ་ཆད་ཡིན་པས་ཁྱོད་ཀྱི་དམ་བཅའ་ལྟར་ན་བུ་རམ་གྱི་རོ་ཡིན་
དགོས་པར་འགྱུར་ཞེས་པའི་དོན་ཡིན་ལ། ཕྱི་མ་ནི་སྒྲུབ་བྱེད་ཡིན་པས་བུ་
རམ་གྱི་རོ་མངར་བ་ཡིན་དགོས་ཞེས་པའམ་མངར་བ་ཡིན་པར་མ་ཟད་
ཅེས་པའི་དོན་ཡིན་པས་ཐལ་སྔ་ཕྱི་གཉིས་ཀྱི་དོན་ལ་ཁྱད་ཆེའོ། །
“ཕྱིར་”ཞེས་པ་རྟོགས་ངོས་འཛིན་བྱེད་ཀྱི་བརྡ་ཆད་ཡིན། ཚིག་ངོའི་
དོན་ནི་སྟབས་ཀྱིས་སམ་རྒྱུ་མཚན་གྱིས་ཞེས་པའི་དོན་ཡིན། དཔེར་ན། རིའི་
རྒྱབ་ན་ཆོས་ཅན། མེ་ཡོད་པར་ཐལ། དུ་བ་ཡོད་པའི་ཕྱིར་ཞེས་པའི་དཔེ་
བརྗོད་འདི་སྤྱིར་བཏང་གི་སྐད་ཆ་ལ་བཀོད་ན། རིའི་རྒྱབ་ན་མེ་ཡོད་དགོས་
ཏེ། དེ་ན་དུ་བ་ཡོད་པའི་སྟབས་ཀྱིས་སོ་ཞེས་པ་དང་དོན་གཅིག་ཡིན།
“རྩ་བའི་དམ་བཅའ་”ནི་ཕ་རོལ་པོའི་རྩ་བའི་ཁས་ལེན་ལ་གོ་དགོས།
དཔེར་ན། ཕ་རོལ་དམ་བཅའ་པས་ཡི་གེ་ཡིན་ན་བོད་ཡིག་ཡིན་པས་ཁྱབ་
ཅེས་དམ་བཅས་པའི་དམ་བཅའ་ལྟ་བུའོ། །
- 415 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད་
“ཐལ་འགྱུར་”ཞེས་པའི་དོན་ནི་རྟགས་དང་རྒྱུ་མཚན་བཀོད་པ་ལ་
བརྟེན་ནས་ཕ་རོལ་པོའི་ལྟ་བར་སུན་འབྱིན་པའི་ངག་ལ་ཟེར། འདི་དང་ཐལ་
ངག་དོན་གཅིག དཔེར་ན་ཕ་རོལ་པོས་གཅན་གཟན་ཡིན་ན་གཟིག་ཡིན་
པས་ཁྱབ་ཅེས་དམ་བཅས་པ་ལ། རང་གིས། འོ་ན། སྟག་ཆོས་ཅན། གཟིག་ཡིན་
པར་ཐལ། གཅན་གཟན་ཡིན་པའི་ཕྱིར། ཞེས་རྒྱུ་མཚན་བཀོད་པ་ལ་བརྟེན་
ནས་ཕ་རོལ་པོའི་དམ་བཅར་སུན་འབྱིན་པའི་ངག་ལྟ་བུའོ། །
སྤྱིར་རིག་ གཞུང་གང་ཞིག་ཡིན་ཡང་དེ་རྒྱ་ཆེ་བའི་ངལ་རྩོལ་མི་
དམངས་ཀྱི་འཚོ་བའི་ཁྲོད་ནས་བྱུང་ཞིང་སླར་འཚོ་བར་ཕྱོགས་སྡོམ་དང་
ཁྲིད་སྟོན་ཚོད་འཛིན་སོགས་བྱེད་བཞིན་ཡོད་པ་ནང་བཞིན། བོད་ཀྱི་ཚད་
མ་རིག་པ་དང་དེར་བགྲོ་གླེང་བྱེད་ཚུལ་གྱི་ཐབས་ལམ་སོགས་ཀྱང་ཚུལ་དེ་
ལས་མ་འདས། བགྲོ་གླེང་བྱེད་ཚུལ་ལ་མཚོན་ན། ཚིག་ཉུང་ཞིང་དོན་འདུ་
ལ་གནད་དུ་ཕོག་པའི་ཕྱིར་དུ་བརྡ་ཆད་འགའ་དང་རྣམ་པར་ཐལ་བའི་སྒོ་
བཞིའི་ལན་འདེབས་ཚུལ་སོགས་གཏན་ལ་ཕབ་པས། ཐུན་མོང་མ་ཡིན་པའི་
བགྲོ་གླེང་བྱེད་ཚུལ་གསར་བ་ཞིག་ཆགས་སོང་བ་མ་གཏོགས། དོན་གྱིས་
བོད་མིའི་འཚོ་བའི་ཁྲོད་ཀྱི་སྐད་ཆ་བཤད་སྟངས་དང་ཧ་ཅང་མཐུན་པ་ཞིག་
ཡིན། དཔེར་ན། གོང་གསལ་གྱི་ཁྱབ་སྐོར་དེ་ཁ་སྐད་ཀྱི་ལམ་ནས་བཤད་ན།
ཚེ་རིང་གིས། ཡི་གེ་ཡིན་ན་བོད་ཡིག་ཡིན་དགོས་ཞེས་དམ་བཅས་ན། དམ་
བཅའ་དེ་ནི་ནོར་འཁྲུལ་ཅན་ཞིག་ཡིན་པས་རང་གིས་སུན་འབྱིན་བྱེད་དུས།
འོ་ན། རྒྱུ་ཡིག་ར་བོད་ཡིག་ཡིན་དགོས་རྒྱུ་ར། དེ་ར་ཡི་གེ་རེད་མོ་ཞེས་པ་ལྟ་
བུའི་སྐད་ཆ་འདི་ལའང་རྟགས་གསལ་རྩོད་གཞི་གསུམ་དང་རྩ་བའི་དམ་
བཅའ་སོགས་ཚང་བ་ལྟ་བུས་མཚོན་ནུས་སོ། །
- 16 -



ས་བཅད་ལྔ་པ། སློབ་གསོ་ཞིབ་འཇུག
གཉིས། རྣམ་པར་ཐལ་བའི་སྒོ་བཞིའི་ལན་འདེབས་ཚུལ།
རྣམ་པར་ཐལ་བའི་སྒོ་བཞི་ནི། ་་དེས་ན་མཁས་པས་ཐལ་འགྱུར་ལན། །རྣམ་
པར་ཐལ་བའི་སྒོ་བཞིས་བཏབ། །ཐལ་བའི་ལན་ནི། འགལ། མ་ངེས། མ་གྲུབ།
འདོད་པ་གྲུབ་པ་སྟེ་བཞིའོ། །"ཞེས་གསུངས་པ་ལྟར། འདོད། རྟགས་མ་
གྲུབ། མ་ཁྱབ། འགལ་ཁྱོབ་བཅས་ཡིན། སྤྱིར་བཏང་གི་རྩོད་པ་གང་ཡིན་ཡང་
རྣམ་པར་ཐལ་བའི་སྒོ་བཞི་བོ་འདིས་ལན་གསལ་བོར་འདེབས་ཐུབ་པ་ཡིན་
མོད། རྩོད་པའི་ནང་དོན་སྣ་མང་རྙོག་འཛིང་ཅན་དུ་གྱུར་པ་དང་བསྟུན་ལན་
འདེབས་ཚུལ་གཞན་ཡང་མང་དུ་ཡོད་པ་རྣམས་གཞན་དུ་ཞུ་བར་འདོད་དོ།།གཤམ་
དུ་ཁྱབ་སྐོར་གཅིག་གི་སྟེང་ལན་འདེབས་ཚུལ་བཞི་བོ་རེ་རེ་བཞིན་བཤད་ན།
ཁ་ཅིག་གིས། བོད་རིགས་ཡིན་ན་ལྷ་སའི་བོད་རིགས་ཡིན་པས་ཁྱབ་ཅེ་ན།
ཨ་མདོའི་བོད་རིགས་ཆོས་ཅན། ལྷ་སའི་བོད་རིགས་ཡིན་པར་ཐལ།
བོད་རིགས་ཡིན་པའི་ཕྱིར། ཞེས་པའི་ཐལ་འགྱུར་འདི་ལ་འདོད་ལན་བཏབ་
པས་ཨ་མདོའི་བོད་རིགས་ལྷ་སའི་བོད་རིགས་ཡིན་པར་འདོད་ཅེས་འདོད་
ལན་འདེབས་དགོས། དེ་ལྟར་འདོད་ལན་བཏབ་པས་ཨ་མདོའི་བོད་རིགས་
ལྷ་སའི་བོད་རིགས་ཡིན་པར་ཁས་བླངས་སོང་བ་རེད།
སྤྱིར་ཐལ་འགྱུར་གང་དང་གང་གི་གསལ་བ་ལ་འདོད་ལན་འདེབས་
དུས་ཆོས་ཅན་གསལ་བ་ལ་སྦྱར་ནས་འདོད་ལན་འདེབས་དགོས་ཤིང་།
འདོད་ཅེས་པའི་དོན་ནི་འཐད་ཅེས་པའམ་ཡིན་ཞེས་པའི་དོན་ཡིན། །
ཐལ་འགྱུར་དེ་ལ་རྟགས་མ་གྲུབ་ཀྱི་ལན་བཏབ་པས་ཨ་མདོའི་བོད་
417 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
རིགས་བོད་རིགས་ཡིན་པ་རྟགས་མ་གྲུབ་ཅེས་ལན་འདེབས་དགོས་ཤིང༌།
དེ་ལྟར་རྟགས་ལན་བཏབ་པས་ཨ་མདོའི་བོད་རིགས་བོད་རིགས་མིན་པར་
ཁས་བླངས་སོང་བ་རེད། སྤྱིར་ཐལ་འགྱུར་གང་དང་གང་གི་རྟགས་ལ་རྟགས་
ལན་འདེབས་དུས་ཆོས་ཅན་ལ་རྟགས་སྦྱར་ནས་རྟགས་ལན་འདེབས་དགོས་
ཤིང་། རྟགས་མ་གྲུབ་ཅེས་པའི་དོན་ནི་རྒྱུ་མཚན་མ་གྲུབ་ཅེས་པའམ་རྒྱུ་
མཚན་མེད་ཅེས་པ་ཡིན།
ཐལ་འགྱུར་དེ་ལ་མ་ཁྱབ་ཀྱི་ལན་བཏབ་པས་བོད་རིགས་ཡིན་ན་ལྷ་
སའི་བོད་རིགས་ཡིན་པས་མ་ཁྱབ་ཅེས་ལན་འདེབས་དགོས་ཤིང༌། དེ་ལྟར་
མ་ཁྱབ་ཀྱི་ལན་བཏབ་པས་བོད་རིགས་ཡིན་ན་ལྷ་སའི་བོད་རིགས་ཡིན་པའི་
ངེས་པ་མེད་ཅེས་ཁས་བླངས་སོང་བ་རེད། ཐལ་འགྱུར་གང་དང་གང་གི་མ་
ཁྱབ་སློང་དུས་རྟགས་དེ་ཡིན་ན་གསལ་བ་དེ་ཡིན་པས་མ་ཁྱབ་ཅེས་སློང་
དགོས་ཤིང༌། མ་ཁྱབ་ཀྱི་དོན་ནི་ངེས་པ་མེད་པའམ་མི་དགོས་ཞེས་པའི་དོན་
ཡིན།
ཐལ་འགྱུར་དེ་ལ་འགལ་ཁྱབ་ཀྱི་ལན་བཏབ་པས་བོད་རིགས་ཡིན་ན་
ལྷ་སའི་བོད་རིགས་མ་ཡིན་པས་ཁྱབ་ཅེས་ལན་འདེབས་དགོས་ཤིང་། དེ་ལྟར་
འགལ་ཁྱབ་ཀྱི་ལན་བཏབ་པས་བོད་རིགས་ཡིན་ན་ལྷ་སའི་བོད་རིགས་མིན་
དགོས་པར་ཁས་བླངས་སོང་བ་རེད། ཐལ་འགྱུར་གང་དང་གང་གི་འགལ་
ཁྱབ་སློང་དུས་རྟགས་དེ་ཡིན་ན་གསལ་བ་དེ་མ་ཡིན་པས་ཁྱབ་ཅེས་སློང་
དགོས་ཤིང་། འག་ལ་ཁྱབ་ཀྱི་དོན་ནི་རྟགས་གསལ་གཉིས་འགལ་ཞེས་པ་ཡིན།
- 418 -



ས་བཅད་ལྔ་པ། སློབ་གསོ་ཞིབ་འཇུག
གསུམ། ལན་འདེབས་ཚུལ་གཞན་བཤད་པ།
རྣམ་པར་ཐོལ་བའི་སྒོ་བཞི་ལས་གཞན་ད་དུང་ལན་འདེབས་ཚུལ་མང་
དུ་ཡོད་དེ། དཔེར་ན། ༡ རྩོད་གཞི་མེད་པའི་ཁྱབ་པ་གཤོག་མ་ཚང་། ༢ རྩ་བར་
འདོད། ༣ འདོད་མི་ནུས། ༤ རྟགས་(ཟུར་)དང་པོ་མ་གྲུབ། ༥ རྟགས་(ཟུར་)
གཉིས་པ་མ་གྲུབ། ༦ སྡོམ་རྟགས་མ་གྲུབ། ༧ འཁོར་གསུམ། ༨ འཁོར་གསུམ་
ཁས། ༩ རྟགས་ཁས། ༡༠ ཁྱབ་པ་ཁས། ༡༡ ཁྱབ་པ་འབུད་སོགས་ལྟ་བུའོ། །གོང་
གསལ་གྱི་ལན་འདེབས་ཚུལ་དེ་དག་ཁྱོབ་སྐོར་གྱི་སྟེང་ནས་ངོ་སྤྲོད་ཙམ་
བྱེད་ན། །
རྩོད་གཞི་མེད་པའི་ཁྱབ་པ་གཤོག་མ་ཚང་ཞེས་པའི་དོན་ནི། རྩོད་གཞི་
མེད་པས་ཐལ་འགྱུར་ཆ་མི་ཚང་ཞེས་པའི་དོན་ཡིན། དཔེར་ན། ཆུ་མ་ཡིན་
པར་ཐལ། མེ་ཡིན་པའི་ཕྱིར། ཞེས་པ་ལྟ་བུའི་ཁྱབ་སྐོར་འདི་ལ་མཚོན་ན།
རྟགས་གསལ་གཉིས་ལས་ཆོས་ཅན་ནམ་རྩོད་གཞི་མེད་ཕྱིར་རྩོད་གཞི་མེད་
པའི་ཁྱབ་པ་གཤོག་མ་ཚང་གི་ལན་ཐེབས། སྤྱིར་རིགས་སློང་བའི་གོམས་སྲོལ་
ལྟར་ན། རྩོད་པ་མགོ་རྩོམ་དུས། ཐོག་མར། ཤེས་བྱ་ཡིན་པར་ཐལ། ཡོད་པ་
གང་ཞིག་དངོས་པོ་མ་ཡིན་པའི་ཕྱིར། ཞེས་པ་ལྟ་བུས་མགོ་བརྩམས་ཏེ་རིམ་
གྱིས་དངོས་གཞི་ལ་འབབ་པའི་སྲོལ་ཡོད་ཕྱིར། བཤད་མ་ཐག་པའི་རྟགས་
གསལ་རྐྱང་པའི་ཐལ་འགྱུར་དེ་ལྟ་བུ་ལ་མཚོན་ན་རྩོད་གཞི་མེད་ཀྱང་རྩོད་
པ་མགོ་རྩོམ་དུས་ཡིན་པས་རྩོད་གཞི་མེད་པའི་ཁྱབ་པ་གཤོག་མ་ཚང་གི་
ལན་མི་འདེབས་སོ། །
པ 419 -



བོད་རིག་ང་འི་གནད་གཞི་ཞིབ་འཇུག་སྦས་དོན་གསལ་བྱེད།
རྩ་བར་འདོད་ཅེས་པའི་དོན་ནི། རྩ་བའི་ཐལ་འགྱུར་འདོད་ཅེས་པའི་
དོན་ཡིན་
དཔེར་ན། ཁ་ཅིག་གིས། འབྱུང་བ་ཡིན་ན་ས་ཡིན་པས་ཁྱབ་ཟེར་ན། མེ་
ཆོས་ཅན། ས་ཡིན་པར་ཐལ། འབྱུང་བ་ཡིན་པའི་ཕྱིར། ཁྱབ་པ་ཁས། མ་གྲུབ་
ན། མེ་ཆོས་ཅན། འབྱུང་བ་ཡིན་པར་ཐལ། འབྱུང་བ་བཞི་བོ་གང་རུང་ཡིན་
པའི་ཕྱིར། མ་གྲུབ་ན། མེ་ཆོས་ཅན། འབྱུང་བ་བཞི་བོ་གང་རུང་ཡིན་པར་ཐལ་
འབྱུང་བ་བཞི་འདྲེན་པའི་ཚེ་ན་མེ་གཅིག་ལ་འདྲེན་དགོས་པའི་ཕྱིར། རྩ་བར་
འདོད། ཅེས་པ་ལྟ་བུའི་ཁྱབ་སྐོར་འདི་ལ་མཚོན་ན་བསྡོམས་པས་ཐལ་འགྱུར་
གསུམ་ཡོད་ལ་སྔ་མ་ནི་རྩ་བའི་ཐལ་འགྱུར་དང་ཕྱི་མ་གཉིས་ནི་ཡན་ལག་གི་
ཐལ་འགྱུར་ཡིན། རྩ་བར་འདོད་ཅེས་པས་རྩ་བའི་ཐལ་འགྱུར་ལ་འདོད་ལན་
བཏབ་པ་ཡིན་པས་ཐལ་འགྱུར་འདིའི་འདོད་ལན་བརྩིས་ན་མེ་ས་ཡིན་པར་
འདོད་ཅེས་བརྩི་དགོས་མོད་མེ་ས་མིན་པས་ལན་འདི་ལན་དོན་མཐུན་མིན་
ནོ། ། །
འདོད་མི་ནུས་ཞེས་པའི་དོན་ནི། གསལ་བ་དེར་འདོད་ལན་འདེབས་
མི་ནུས་ཞེས་པའི་དོན་ཡིན། དཔེར་ན། མི་ཆོས་ཅན། དུད་འགྲོ་ཡིན་པར་ཐལ།
ཞེས་འཕངས་ན་ཐལ་འགྱུར་འདིའི་གསལ་བ་ནི་དུད་འགྲོ་ཡིན་པ་དང་། ཐལ་
འགྱུར་འདི་ལ་འདོད་ལན་བཏབ་ན་མི་དུད་འགྲོ་ཡིན་པར་འདོད་ཅེས་ལན་
འདེབས་དགོས་མོད་མི་དུད་འགྲོ་མིན་པས་འདོད་ལན་འདེབས་མི་ནུས་སོ། །
རྟགས་(ཟུར་)དང་པོ་མ་གྲུབ་ཞེས་པའི་དོན་ནི། རྟགས་སྔ་ཕྱི་དུ་མ་
བཀོད་ཡོད་པ་ལས་སྔ་མ་སྟེ་དང་པོ་མ་གྲུབ་ཅེས་པའི་དོན་ཡིན། དཔེར་ན།
དྲི་ཆོས་ཅན། གཟུགས་མ་ཡིན་པར་ཐལ། ཕྱིའི་གཟུགས་མ་ཡིན་པ་གང་ཞིག
ནང་གི་གཟུགས་མ་ཡིན་པའི་ཕྱིར། ཞེས་པ་ལྟ་བུའི་ཐལ་འགྱུར་ལ་མཚོན་ན་
- 420 ..



ས་བཅད་ལྔ་པ༌། སློབ་གསོ་ཞིབ་འཇུག
རྟགས་སྔ་ཕྱི་གཉིས་ཡོད་པ་དང་། ལན་དོན་མཐུན་འདེབས་ན་རྟགས་དང་
པོ་མ་གྲུབ་(དྲི་ཕྱིའི་གཟུགས་མ་ཡིན་པ་རྟགས་མ་གྲུབ་)ཅེས་ལན་འདེབས་
དགོས། དེ་ལྟར་རྟགས་ལན་བཏབ་པས་དྲི་ཕྱིའི་གཟུགས་ཡིན་པར་ཁས་
བླངས་ཤིང་། དོན་དུའང་དྲི་ཕྱིའི་གཟུགས་ཡིན་པའི་ཕྱིར་རོ། ། །
རྟགས་(ཟུར་)གཉིས་པ་མ་གྲུབ་ཅེས་པའི་དོན་ནི། རྟགས་སྔ་ཕྱི་མང་
དུ་བཀོད་ཡོད་པ་ལས་གཉིས་པ་མ་གྲུབ་ཅེས་པའི་དོན་ཏེ། དཔེར་ན། སློབ་
མ་ཆོས་ཅན། ཡོད་པ་མ་ཡིན་པར་ཐལ། རྟག་པ་མ་ཡིན་པ་གང་ཞིག དངོས་
པོ་མ་ཡིན་པའི་ཕྱིར། ཞེས་པ་ལྟ་བུའི་ཐལ་འགྱུར་ལ་མཚོན་ན་རྟགས་སྔ་ཕྱི་
གཉིས་ཡོད་པ་དང༌། ལན་དོན་མཐུན་འདེབས་ན་རྟགས་ཕྱི་མ་སྟེ་གཉིས་
པ་མ་གྲུབ་(སློབ་མ་དངོས་པོ་མ་ཡིན་པ་རྟགས་མ་གྲུབ་)ཅེས་ལན་འདེབས་
དགོས་ཤིང་དེ་ལྟར་རྟགས་ལན་བཏབ་པས་སློབ་མ་དངོས་པོ་ཡིན་པར་
ཁས་བླངས་ཤིང་དོན་དུའང་སློབ་མ་དངོས་པོ་ཡིན་པས་རྟོགས་ལན་འདི་
ལན་དོན་མཐུན་ཡིན། གོང་གསལ་གྱི་རྟགས་ལན་འདེབས་ཚུལ་དང་འདྲ་
བར་རྟགས་གསུམ་པ་དང་བཞི་པ་སོགས་གང་བྱུང་ཡང་དེ་མ་གྲུབ་ན་ལན་
འདེབས་ཚུལ་རིགས་བསྒྲེ་བར་བྱའོ། །
སྡོམ་རྟགས་མ་གྲུབ་ཅེས་པའི་དོན་ནི། རྟགས་སྔ་ཕྱི་མང་དུ་བཀོད་ཡོད་
པ་ཚང་མ་མ་གྲུབ་ཅེས་པའི་དོན་ཡིན། དཔེར་ན། གཡག་ཆོས་ཅན། འབྱུང་
བ་ཡིན་པར་ཐལ། ས་ཡིན་པ་གང་ཞིག ཆུ་ཡང་ཡིན། མེ་ཡང་ཡིན༔ རླུང་ཡང་
ཡིན་པའི་ཕྱིར། ཞེས་པའི་ཐལ་འགྱུར་འདི་ལ་ལན་དོན་མཐུན་འདེབས་ན་
སྡོམ་རྟགས་མ་གྲུབ་(གཡག་ནི་ས་དང་ཆུ་མེ་རླུང་རེ་རེ་ནས་ཡིན་པ་རྟགས་
མ་གྲུབ་)ཀྱི་ལན་ཐེབས་པ་ཡིན། དེ་ལྟར་རྟགས་ལན་བཏབ་པས་གཡག་ནི་
ས་སོགས་རེ་རེ་ནས་མིན་པར་ཁས་བླངས་ཤིང་དོན་གྱིས་ཀྱང་དེ་དག་རེ་རེ་
བ 421 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ནས་མིན་ནོ། ། །
འཁོར་གསུམ་ཞེས་པའི་དོན་ནི། “རྟགས་གསལ་དངོས་སུ་ཁས་བླངས་
ཁྱབ་པའང་དོན་གྱིས་འདོད་དགོས་པས། འཁོར་གསུམ་ག་བཞེས་དགོས་
པར་འགྱུར་རོ། །"2ཞེས་གསུངས་པ་ལྟར་རྟགས་གསལ་ཁྱབ་གསུམ་གྱི་སྟེང་
ནས་མགོ་འཁོར་བའི་དོན་ཡིན། དཔེར་ན། དང་ཐོག་རྡུལ་ཕྲ་རབ་རྟག་པར་
ཁས་ལེན་པའི་ཕྱི་རྒོལ་དམ་བཅའ་བའི་ངོར། སྔ་རྒོལ་རིགས་སློང་པས་རྡུལ་
ཕྲ་རབ་མི་རྟག་པར་སྒྲུབ་པའི་གོ་རིམ་ཁྲོད་རིགས་པའི་གནས་ལུགས་ལ་
བརྟེན་ནས་ཕྱི་རྒོལ་པས་རིམ་བཞིན་རྡུལ་ཕྲ་རབ་རྒྱུ་རྐྱེན་ལས་བྱུང་བ་ཡིན་
པར་ཁས་བླངས། དེ་ནས་འདུས་བྱས་ཡིན་པར་ཁས་བླངས་ཤིང་རྒྱུ་རྐྱེན་ལས་
བྱུང་བ་ཡིན་ན་འདུས་བྱས་ཡིན་པའི་ཁྱབ་པའང་ཁས་ལེན་དུ་བཅུག་མོད།
ད་དུང་རྡུལ་ཕྲ་རབ་མི་རྟག་པར་ཁས་མ་བླངས་ན་འཁོར་གསུམ་བསྐོར་
ཆོག དེའི་དོན་ཐལ་འགྱུར་དུ་བཀོད་ན། རྡུལ་ཕྲ་རབ་ཆོས་ཅན། འདུས་བྱས་
ཡིན་པར་ཐལ། རྒྱུ་རྐྱེན་ལས་བྱུང་བ་ཡིན་པའི་ཕྱིར་ཞེས་པའི་ཐལ་འགྱུར་ལ་
མཚོན་ན་སྔོན་དུ་རྡུལ་ཕྲ་རབ་རྒྱུ་རྐྱེན་ལས་བྱུང་བ་ཡིན་པ་དང་རྒྱུ་རྐྱེན་ལས་
བྱུང་བ་ཡིན་ན་འདུས་བྱས་ཡིན་པས་ཁྱབ་པ་སོགས་བསྒྲུབས་ཟིན་རྗེས་གོང་
གི་ཐལ་འགྱུར་དེ་བཀོད་ན་འཁོར་གསུམ་གྱི་ལན་ཐེབས་སོ། །
འཁོར་གསུམ་ཁས་ཞེས་པའི་དོན་ནི། རྟགས་གསལ་ཁྱབ་གསུམ་ཁས་
བླངས་སོང་ཞེས་པའི་དོན་ཡིན། དཔེར་ན། ལུག་སེམས་ཅན་ཡིན་པ་དང་།
དུད་འགྲོ་ཡིན་པ། དུད་འགྲོ་ཡིན་ན་སེམས་ཅན་ཡིན་པས་ཁྱབ་པ་སོགས་ཀྱི་
ཁས་ལེན་ཤོར་བའི་རྒོལ་བའི་ངོར། ལུག་ཆོས་ཅན། སེམས་ཅན་ཡིན་པར་ཐལ།
དུད་འགྲོ་ཡིན་པའི་ཕྱིར་ཞེས་པ་ལྟ་བུའོ། །
རྟོགས་ཁས་ཞེས་པའི་དོན་ནི། རྟགས་ཁས་བླངས་སོང་ཞེས་པའི་དོན་
- 422



ས་བཅད་ལྔ་པ། སློབ་གསོ་ཞིབ་འཇུག
ཡིན། དཔེར་ན། རླུང་འབྱུང་བ་བཞི་བོ་གང་རུང་དུ་ཁས་བླངས་པའི་རྒོལ་
བའི་ངོར། རླུང་ཆོས་ཅན། ཕྱིའི་གཟུགས་ཡིན་པར་ཐལ། འབྱུང་བ་བཞི་བོ་
གང་རུང་ཡིན་པའི་ཕྱིར། རྟགས་ཁས། ཞེས་པའི་ཐལ་འགྱུར་འདི་ལ་མཚོན་ན་
རླུང་འབྱུང་བ་བཞི་བོ་གང་རུང་ཡིན་པ་ཐལ་འགྱུར་འདིའི་རྟགས་ཡིན་ཞིང་
དེ་ཁས་བླངས་ཟིན་པས་རྟགས་ཁས་ཞེས་བརྗོད་རུང་ངོ། །
ཁྱབ་པ་ཁས་ཞེས་པའི་དོན་ནི། ཁྱབ་པ་ཁས་བླངས་སོང་ཞེས་པའི་དོན་
ཡིན། དཔེར་ན། ཁ་ཅིག་གིས། ཁ་དོག་ཡིན་ན་དམར་པོ་ཡིན་པས་ཁྱབ་ཟེར་
ན། ཆོས་དུང་དཀར་པོའི་ཁ་དོག་ཆོས་ཅན། དམར་པོ་ཡིན་པར་ཐལ། ཁ་
དོག་ཡིན་པའི་ཕྱིར། ཁྱབ་པ་ཁས། ཞེས་པ་ལྟ་བུ་ལ་མཚོན་ན། ཁ་དོག་ཡིན་
ན་དམར་པོ་ཡིན་པས་མ་ཁྱབ་པ་ཐལ་འགྱུར་འདིའི་མ་ཁྱབ་སློང་ཚུལ་ཡིན་
ཞིང་དེ་ལྟར་སློང་མི་ནུས་ཏེ་ཁ་དོག་ཡིན་ན་དམར་པོ་ཡིན་པས་ཁྱབ་པ་སྔོན་
དུ་ཁས་བླངས་ཟིན་པས་ཁྱབ་པ་ཁས་ཞེས་བརྗོད་རུང་ལ་འདི་དང་ཁྱབ་པ་
འབུད་གཉིས་དོན་གཅིག་གོ །
བཞི། རྟགས་གསལ་གཏོང་སྟངས།
སློབ་ཁྲིད་གྲོལ་རྗེས་འཛིན་གྲྭ་གོང་འོག་གི་སློབ་མ་རྣམས་ཆོས་གྱུར་
འཚོགས་ཏེ་རྟགས་གསལ་གྱི་ལམ་ནས་བརྡར་ཤ་གཅོད་པའི་སློབ་གཉེར་
བྱེད་སྟངས་འདི་ནི་བོད་ཀྱི་སྲོལ་རྒྱུན་སློབ་གསོའི་ཐུན་མོང་མ་ཡིན་པའི་ཁྱད་
ཆོས་ཤིག་ཡིན། སློབ་གསོ་འདི་ལ་བརྟེན་ནས་རིགས་པའི་ཀློང་བརྡོལ་ཞིང་
མཁས་པའི་རྩལ་རྫོགས་པའི་དམ་པའང་མང་དུ་བྱུང་མྱོང་ཞིང་། དམ་པ་དེ་
- 423 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
དག་གི་ནང་གི་ཡོན་ཏན་གྱིས། རྒྱ་བོད་སོག་གསུམ་གྱི་བློ་ལྡན་མང་པོའི་ཡིད་
དབང་བཀུག་སྟེ་ཁོ་ཚོའི་བསམ་བློར་དབང་བསྒྱུར་བྱས་མྱོང་བ་ད་ལྟ་ལོ་རྒྱུས་
མེ་ལོང་དུ་དངོས་སུ་གསལ་བ་ནང་བཞིན་རེད། །
རྟགས་གསལ་གཏོང་སྐབས་འཛིན་གྲྭ་ནང་ཁུལ་ནས་གཏོང་བ་དང་།
འཛིན་གྲྭ་གོང་འོག་གཏུགས་ཏེ་གཏོང་བ༔ བཤད་གྲྭ་གཞན་ལ་གྲྭ་སྐོར་དམ་
བཅའ་འཇོག་པ། བཤད་གྲྭ་མང་པོ་ལྷན་དུ་འཚོགས་(ལྷ་ལྡན་སྨོན་ལམ་དམ་
བཅའ། འཇང་དགུན་ཆོས་)ཏེ་དམ་བཅའ་འཇོག་པ་སོགས་སློབ་གཉེར་འཕེལ་
བའི་ཐབས་ལམ་མང་དུ་ཡོད། འཛིན་གྲྭ་ནང་ཁུལ་ནས་རྟགས་གསལ་གཏོང་
ཚུལ་ལ་མཚོན་ན། ཕྱི་རྒོལ་ཏེ་ལན་འདེབས་མཁན་དམ་བཅའ་པ་ཞིག་
བདམས་ནས་ཚང་མའི་གྲལ་མགོ་རུ་འདུག་ཏུ་འཇུག་དགོས། དེ་ནས་སྔ་
རྒོལ་ཏེ་རྟགས་གསལ་གཏོང་མཁན་གྱི་རིགས་སློང་པ་ཞིག་འདེམས་པ་ཡར་
ལངས་ནས་རྟགས་གསལ་གཏོང་དགོས། རྟགས་གསལ་མ་བཏང་གོང་ཕྱི་
རྒོལ་དམ་བཅའ་པས་ཞྭ་མོ་ཕུད་པ་དང༌། རིགས་སློང་པས་ཀྱང་གཟན་སྐྱོར་
ལ་བླངས་ཏེ་ཕན་ཚུན་བརྩི་བཀུར་བྱས་རྗེས། གཉིས་ཀས་ཞྭ་མོ་གྱོན་ནས་སྔ་
རྒོལ་གྱིས་ཐལ་སྐད་བཏང་སྟེ་རྟགས་གསལ་གཏོང་བའི་མགོ་རྩོམ་མོ། ། །
ཐལ་སྐད་གཏོང་ལུགས་ནི། སྔ་རྒོལ་གྱིས་སྐད་གསང་མཐོན་པོས་དྷི༔ཇི་
ལྟར་ཆོས་འཆད་ན། ཞེས་པའི་ཐོག་དྲངས་ནས། རྟག་པ་ཡིན་པར་ཐལ། ཡོད་
པ་གང་ཞིག དངོས་པོ་མ་ཡིན་པའི་ཕྱིར། ཞེས་པ་ལྟ་བུའི་ཐལ་ངག་གང་རུང་
ལ་བརྟེན་ནས་དངོས་གཞི་ལ་འབབ་པ་དང་། དངོས་གཞི་ལ་བབས་རྗེས་
སྔ་རྒོལ་གྱིས་རང་གི་གཟན་སྐེད་པར་དཀྲིས་ནས་མཇུག་རྫོགས་རག་བར་
རྟགས་གསལ་གཏོང་དགོས་ལ། འཛིན་གྲྭའི་སློབ་གཉེར་པ་ཚང་མས་ཀྱང་སྔ་
རྒོལ་རིགས་སློང་པའི་ཕྱོགས་བཟུང་ནས་ཕྱི་རྒོལ་དམ་བཅའ་པའི་ཁས་ལེན་
- 424 -



ས་བཅད་ལྔ་པ་ སློབ་གསོ་ཞིབ་འཇུག
ལ་གནོད་བྱེད་ཀྱི་རིགས་པ་མང་དུ་གཏོང་བ་དང༌། སྔ་རྒོལ་གྱིས་ཕྱི་རྒོལ་ལ་
ཁྱབ་མཐའ་འགོད་པ་དང༌། རྒྱུ་མཚན་འདྲི་བ། འཁོར་གསུམ་བསྐོར་བ། ཚ་
(ཁས་ལེན་ཤོར་བས་ངོ་ཚ་ཞེས་པའི་དོན་)སྟེར་བ་སོགས་བྱེད། སྐབས་རེར་
འཛིན་གྲྭ་གོང་འོག་གཏུགས་རྒྱུ་དང༌། འཛིན་གྲྭ་གོང་མའི་སློབ་གཉེར་ལེགས་
གྲས་རྣམས་འཛིན་གྲྭ་འོག་མར་དམ་བཅའ་འཇོག་ཏུ་མངགས་པ་དང་།
འཛིན་གྲྭ་འོག་མའི་སློབ་གཉེར་ལེགས་གྲས་རྣམས་འཛིན་གྲྭ་གོང་མར་སྤོ་
བ། སློབ་གཉེར་ཞན་པ་རྣམས་འཛིན་གྲྭ་འཕར་དུ་མི་འཇུག་པར་རང་གནས་
སུ་འཇོག་པ། འཛིན་གྲྭ་སོ་སོའི་ནང་གི་སློབ་གཉེར་ལེགས་གྲས་སྐོར་གཅིག་
འཛིན་གྲྭ་ཡོངས་རྫོགས་ལྷན་འཛོམས་ཀྱི་ཚོགས་ཆེན་སྟེང་གྲྭ་སྐོར་དམ་
བཅའ་འཇོག་ཏུ་འཇུག་པ་སོགས་སློབ་གཉེར་འཕེལ་བའི་ཐབས་ཤེས་མང་དུ་
ཡོད་དོ། །
ལྔ། རྟགས་གསལ་གཏོང་སྟངས་ཀྱི་མཚོན་དོན།
དྷཱིཞེས་པ་ལེགས་སྦྱར་གྱི་སྐད་ཡིན་ལ་བོད་སྐད་དུ་སེམས་བྱེད་དང་
བློ་ཅི་རིགས་ཀྱི་དོན་ལ་འཇུག ནང་རིག་པའི་གཞུང་དུ་ཤེས་རབ་ཀྱི་ལྷ་རྗེ་
བཙུན་འཇམ་པའི་དབྱངས་ཀྱི་རྩ་སྔགས་ཀྱི་སྙིང་པོ་སྟེ་ཤེས་རབ་ཀྱི་ས་བོན་
དུ་བཞེད། བླང་དོར་གྱི་གནས་ཕྱིན་ཅི་མ་ལོག་པར་འབྱེད་པ་ནི་ཤེས་རབ་
ཡིན་པས། ཤེས་རབ་སྦྱོང་བ་དེ་ནང་རིག་པའི་གཞུང་དུ་ཐོག་མཐའ་བར་
གསུམ་དུ་གལ་ཆེན་དུ་བརྩིས་ཏེ། ཐོས་བསམ་སྒོམ་གསུམ་གྱི་ལས་ཐམས་ཅད་
ཤེས་རབ་སྦྱོང་བའི་ཡན་ལག་ཏུ་བཞེད་པས། འདིར་ཡང་ཤེས་རབ་སྦྱོང་བའི་
- 425 -



བོད་རིག་ང་འི་གནད་གཞི་ཞིབ་འཇུག་སྦས་དོན་གསལ་བྱེད།
རྟེན་འབྲེལ་གྱི་གནད་ལ་དམིགས་ནས“ཧི་ཞེས་སྐད་གསང་མཐོན་པོས་
འཆད་དགོས་པར་གཏན་ཁེལ་བྱས་ཡོད།
སྔ་རྒོལ་གྱིས་ཐལ་སྐད་བཏང་སྟེ་རྟགས་གསལ་གྱི་མགོ་བརྩམས་པ་
ནས་བཟུང་སྒྲུབ་བྱེད་ཀྱི་རིགས་པ་འགོད་ཐེངས་རེར་ལག་པ་གཡས་པའི་
ལག་མཐིལ་གྱིས་ལག་པ་གཡོན་པའི་སྟེང་བརྡབ་སྟེ་ཕྱིར་ལག་པ་གཡས་པའི་
ལག་མཐིལ་གྱེན་དུ་བསྟན་ནས་ཡར་འདྲེན་པ་ཡིས་མ་རིག་པའི་དབང་གིས་
རྨོངས་པའི་སེམས་ཅན་རྣམས་ལ་རིག་པ་ཡེ་ཤེས་ཀྱི་ཤེས་རབ་བསྟན་ནས་
ཡར་མཐོ་རིས་སུ་འདྲེན་པའི་རྟེན་འབྲེལ་མཚོན་ལ། ཡང་ལག་པ་གཡོན་
པའི་ལག་མཐིལ་ཐུར་དུ་བསྟན་ནས་མར་གནོན་པ་ཡིས་ངན་སོང་གི་སྐྱེ་སྒོ་
གཅོད་པའི་རྟེན་འབྲེལ་མཚོན་པར་གསུངས།
དཔྱད་རྩོམ་འདི་ནི་2006ལོའི་《མཚོ་སྔོན་དགེ་ཐོན་སློབ་ཆེན་མི་རིགས་དགེ་ཐོན་སློབ་གླིང་
གི་རིགས་གཞུང་དུས་དེབ་》དང་པོའི་སྟེང་བཀོད་ཡོད།
ལུང་ཁུངས།
[1]ས་པཎ་གྱིས་བརྩམས་པའི་《རིགས་གཏེར་རང་འགྲེལ།》 1988ལོར་མི་རིགས་
དཔེ་སྐྲུན་ཁང་གིས་དཔེ་སྐྲུན་བྱས། ཤོག་ངོས་393ན་གསལ།
[2]མཁས་གྲུབ་རྗེས་མཛད་པའི་《ཚད་མ་སྡེ་བདུན་གྱི་རྒྱན་ཡིད་ཀྱི་མུན་སེལ།》
1989ལོར་མི་རིགས་དཔེ་སྐྲུན་ཁང་གིས་དཔེ་སྐྲུན་བྱས། ཤོག་ངོས་136 ན་གསལ།
- 426 ..



ས་བཅད་དྲུག་པ། མི་སྣ་ཞིབ་འཇུག
མདོ་སྨད་པ་དགེ་འདུན་ཆོས་འཕེལ་གྱི་རྨད་དུ་བྱུང་
བའི་སྐུ་ཡོན་དང་དཀའ་སྡུག་གི་འབྱུང་རྐྱེན།
མདོ་སྨད་པ་དགེ་འདུན་ཆོས་འཕེལ་(1903-1951) ལགས་ནི། མདོ་
སྨད་རེབ་སྐོང་ཞེས་པའི་སར་སྐུ་འཁྲུངས་ཤིང་དབུས་འགྱུར་ལྷ་ལྡན་གྲོང་
ནས་སྐུ་གཤེགས་ལ། ད་ཆ་རྒྱལ་ཁབ་ཕྱི་ནང་ཀུན་ཏུ་སྙན་པའི་གྲགས་པ་ཆེ་
ཆེར་འབར་བའི་ངེས་པ་དོན་གྱི་མཁས་དབང་ཞིག་རེད། ཁོང་ཉིད་གཞན་
དང་མི་འདྲ་བར་སཾ་བོད་དབྱིན་གསུམ་གྱི་སྐད་དང་ཡི་གེ་ལམ་ནས་འབྲི་
ཀློག་འཆད་གསུམ་ལ་ཆགས་ཐོགས་མེད་ལ། གྲུབ་མཐའ་རིས་མེད་ཀྱི་ལྟ་
སྒོམ་སྤྱོད་གསུམ་དང་། གཞི་ལམ་འབྲས་གསུམ་གྱི་ལྟ་བའི་གནད་མཐའ་
དག་ལ་མཁྱེན་རྒྱ་ཡངས་པར་མ་ཟད། མདོ་སྔགས་རིག་གནས་ཀྱིས་བསྡུས་
བའི་ཤེས་བྱའི་གླེགས་མཛོད་ཀུན་བློ་གྲོས་གཟུ་བོས་དཔྱད་བསྡུར་དང༌། སྤྱི་
ཚོགས་དང་ལོ་རྒྱུས་དངོས་ལ་ཞིབ་འཇུག་བྱས་ནས། བོད་ཀྱི་ཚོས་སྲིད་ཐད་
ཀྱི་གནད་དོན་དངོས་ལ་ཐད་ཀར་ཕོག་ཐུག་གཏོང་ཕོད་པར་མ་ཟད། ལྷག་
བསམ་རྣམ་དག་དང་སྤོབས་པ་ཆེར་བསྐྱེད་ཀྱིས་བར་བགེགས་མང་པོ་
བརྒྱུད་དེ། གངས་ཅན་པ་རྣམས་ལ་འོད་གསལ་གྱི་བགྲོད་ལམ་གསར་བ་ཞིག་
འཚོལ་རྒྱུ་ནི། ཁོང་གི་མི་ཚེའི་འདུན་མའི་སྙིང་བོ་རུ་གྱུར་རོ། །
སྐུ་ན་ཕྲ་མོའི་དུས་ནས་བཟུང་ཟས་གོས་སོགས་ཕྱིའི་ཆ་རྐྱེན་ཤིན་ཏུ་
- A27 ་



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ཞན་པའི་གྲྭ་རྐྱང་གི་བརྟུལ་ཞུགས་ལ་བརྟེན་ནས། རོང་བོ་དགོན་ཆེན། ཇི་ཚ།
བླ་བྲང་། འབྲས་སྤུངས་སོགས་རིམ་བཞིན་བརྒྱུད་དེ། ལུང་རིགས་སྟག་སེང་
འཐབ་པའི་མཁས་མང་གྲལ་ནས། སྨྲ་བ་ཟླ་མེད་པའི་རྒྱལ་ཐབས་ཟིན་ཏོ། །
རང་ལོ་སོ་གཉིས་ཐོག་རྒྱ་གར་ཏུ་ཕྱིན་ཏེ། ལོ་ངོ་བཅུ་གཉིས་རིང་ལ་ མ་
ག་དྷ་དང༌། སིངྒ་ལ་སོགས་ཡུལ་གྲུ་མང་པོར་དངོས་སུ་ཕྱག་ཕེབས་གནང་
ཤིང་། བོད་དར་སངས་རྒྱས་ཆོས་ལུགས་ཀྱི་ཕ་ཡུལ་རྒྱ་གར་དང༌། དེའི་རིག་
གནས་ཀུན་ལ་ཞིབ་ཏུ་རྒྱུས་ལོན་གནང་སྟེ། བོད་ཀྱི་སྤྱི་ཚོགས་རིག་གནས།
ཆོས་ལུགས་བཅས་ལ་དོན་སྙིང་ལྡན་པའི་གོ་བ་ཟབ་མོ་ཐོབ་པར་བརྟེན།
བོད་ཀྱི་རིག་གནས་ཀྱི་བྱེད་སྒོ་ཐམས་ཅད་ལ། རྒྱ་གར་རིག་གནས་ཀྱི་ཤུགས་
རྐྱེན་ཕྱོགས་ཀུན་ནས་ཐེབས་ཡོད་པའི་གནད་དོན་འདི་གཟིགས་ནས། ཉིད་
ཀྱིས“རྒྱ་གར་འཕགས་བའི་ཡུལ་འདི་ལ་མཆོག་དམན་བར་མའི་སྐྱེས་བོ་
ཀུན་གྱིས་དད་ཞེན་གུས་པ་ཚད་མེད་ཡོད་གཤིས། རང་རེའི་མཁས་པ་རྣམས་
ཀྱིས་རྣམ་དཔྱོད་ཀྱི་འཆར་ཚུལ། རྩོམ་པའི་སྒྲིག་སྟངས།ཆོས་དང་ཆོ་ག་སོགས་
སྒོ་གསུམ་གྱི་བྱེད་པ་ཐམས་ཅད་ལ་ཏིལ་ལ་ཏིལ་མར་གྱི་ཚུལ་དུ་རྒྱ་གར་གྱི་
ཤན་ཞུགས་ནས་ཡོད་”ཅེས་གསུངས་ཏེ། རང་ཅག་རྣམས་རྒྱ་གར་གྱི་རིག་
གཞུང་ལ་གདེངས་འཇོག་ཧ་ཅང་མཐོ་བའི་བག་ཆགས་ཟབ་པ་དང་། དེའི་
ལད་མོ་འདྲ་ཤེས་ན་མཁས་པར་བརྩི་བ་སོགས། ཆོག་ཤེས་དང༌། སྲོལ་རྒྱུན་
བསམ་བློ་ལས་བྱུང་བའི་མཁྲེགས་འཛིན་གྱི་ལྟ་བས། བོད་རིགས་མི་དམངས་
ཀྱི་གསར་བཏོད་ཀྱི་སྙིང་སྟོབས་ལ་ཚོད་འཛིན་ཐེབས་པར་མཐོང་སྟེ། ཞལ་
ནས། ''རྙིང་བ་ཐམས་ཅད་ལྷ་ཡི་སྲོལ་དུ་བསྒྲགས། །གསར་ཐམས་ཅད་བདུད་
ཀྱི་འཕྲུལ་དུ་སེམས། །ངོ་མཚར་ཐམས་ཅད་ཐན་ལྟས་ཉིད་དུ་བསྒོམས། །ཆོས་ཀྱི་
རྒྱལ་ཁམས་ཏྲི་བྷོ་ཊ་ཡི་སྲོལ། །འདི་ནི་ད་ལྟའི་བར་དུ་རང་རེའི་སྲོལ། །ཞེས་
428 -



ས་བཅད་དྲུག་པ། མི་སྣ་ཞིབ་འཇུག
པའི་སྡོམ་ཚིག་གནངངོ༌། །
ཁོང་རྒྱ་གར་དུ་ལམ་ལ་ཆས་པའི་དུས་དེ་ནས་བཟུང་། ཕྱི་རྒྱལ་གྱི་
ཡིག་རིགས་ལ་སྦྱོང་བའི་མགོ་བརྩམས་ཤིང་། ལྷག་པར་ལེགས་སྦྱར་གྱི་སྐད་
དང་དབྱིན་ཡིག་ལ་ནང་བྱན་ཆུབ་པར་མ་ཟད། སྔོན་བོད་དུ་འགྱུར་མ་མྱོང་
བའི་སངས་རྒྱས་ཀྱི་གསུང་རབ་སྐོར་ཅིག་ལེགས་སྦྱར་སྐད་ནས་བོད་ཡིག་
ཏུ་བསྒྱུར་བ་དང་། 《སྤྱོད་འཇུག་ཆེན་མོ་》དང་《རྣམ་འགྲེལ་རྩ་བ་》བོད་
ཡིག་ནས་དབྱིན་ཡིག་ཏུ་བསྒྱུར་བ་སོགས་མཛད་རྗེས་བློ་ཡུལ་ལས་འདས་
པ་དང་། ཡིག་རིགས་དུ་མ་དང༌། ཁྱད་པར་དུ་དབྱིན་ཡིག་ཕྱིས་ཕྱིན་པར་
མཁྱེན་པས། འཛམ་གླིང་གི་མིའི་རིགས་ཀྱི་རིག་གནས་དང་། དེ་འཕེལ་བའི་
ཁ་ཕྱོགས་ལ་ངོས་ཟིན་ཟབ་པ་དང༌། ཁོང་གི་བསམ་བློའི་འཕེལ་རྒྱས་དང་
བློ་གྲོས་ཀྱི་འཇུག་པ་རྣམས་སྐབས་དེའི་བོད་ཀྱི་མཁས་དབང་གྲགས་ཅན་ཚོ་
དང་བསྡུར་ན། དབང་པོ་ལྷག་པ་ཞིག་གསར་དུ་ཐོགས་པ་ལྟ་བུའི་ཁྱད་པར་
འདུག་པ་ནི་ཁོང་གི་ལྗགས་རྩོམ་ལ་ཞིབ་ཏུ་མཇལ་ན་ཤེས་ཐུབ་བོ། །
དངོས་ཐོག་བདེན་འཚོལ་གྱི་ལྟ་བས་རྒྱ་བོད་ཀྱི་ལོ་རྒྱུས་ཡིག་ཚང་ལ་
ཟུར་བལྟ་བགྱིས་ཤིང་། 《བོད་ཆེན་པོའི་སྲིད་ལུགས་དང་འབྲེལ་བའི་རྒྱལ་རབས་
དེབ་ཐེར་དཀར་པོ་》བྱ་བ་ལྗགས་རྩོམ་མཛད་དེ། བོད་རང་གི་ལོ་རྒྱུས་སྨྲ་བའི་
ཁྲོད་《ཐང་ཡིག་》དང་《ཏུན་ཧོང་གི་གཏེར་ཡིག་》སོགས་གནའ་བོའི་ཡིག་ཚང་
ཚད་ལྡན་གྲགས་ཅན་སྐོར་ལ་ཞིབ་མཇུག་བྱེད་མཁན་ཐོག་མ་རུ་གྱུར་རོ།།
རྩོམ་རིག་གི་ཐད་ནས་བཤད་ན། བོད་ཀྱི་སྲོལ་རྒྱུན་རྩོམ་རིག་གི་འཆིང་
རྒྱ་ལས་རྣམ་པར་བརྒལ་ཏེ། རང་གི་བསམ་པའི་བརྩེ་དུང་དང་སེམས་ཀྱི་
འགྱུར་བ་མཚོན་པའི་སྙན་ངག་གམ། སྒྱུ་རྩལ་མཚོན་ཐབས་སྣ་ཚོགས་ཀྱིས་
སྤྲས་པའི་རྩོམ་ཡིག་མང་པོ་ཞིག་ད་ལྟ་ང་ཚོས་མཐོང་རེག་ཡོད་པ་འདི་དག་
- 129



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
ལ་བལྟས་ན། ཁོང་གི་རྩོམ་རིག་ནི་བོད་ཀྱི་རྩོམ་རིག་ལོ་རྒྱུས་ཐོག་གི་དུས་
རབས་ཀྱི་དབྱེ་མཚམས་ཤིག་ཏུ་གྱུར་བ་ཤེས་ཐུབ་བོ། །
ཁོང་ནི་དུས་རབས་ལས་བརྒལ་བའི་མཁས་དབང་ཞིག་ཡིན་ནའང་།
གཉིད་དུ་ཡུར་བའི་སྐབས་དེའི་བཀས་བཀོད་རྒྱུད་འཛིན་གྱི་སྤྱི་ཚོགས་ཀྱི་
གནས་བབ་འོག་གཟི་འོད་འབར་བའི་སྐུ་ཡོན་དེ་མཐོང་མ་ཐུབ་ལ། མཐོ་ས་
དམའ་ས་ཀུན་གྱི་མཐུན་སྣང་དུ། ལྟ་བ་ལོག་པ་”དང་“སྤྲང་བོ་ལྟ་བུའི་འདུ་
ཤེས་ཀྱིས། ཁོང་གི་དམིགས་རྒྱང་རིང་ལ་དཀྱེལ་ཆེ་བའི་ཐུགས་དགོངས་དེ་
དཀའ་སྡུག་གི་རླུང་འཚུབ་ཀྱིས་བར་མེད་དུ་གཙེས། ཡིན་ནའང་། ཁོས་ཐོག་
མཐའ་བར་གསུམ་དུ་དཀའ་ངལ་ལ་ཇི་མི་སྙམ་པའི་བརྩོན་འགྲུས་བསྐྱེད་
དེ། སྡུག་བསྔལ་མཐའ་དག་དང་དུ་བླངས་ནས་དཔའ་ངར་ཆེན་པོའི་ངང་
མདུན་ནས་མདུན་དུ་བསྐྱོད་པའི་རླབས་ཆེན་གྱི་སྙིང་སྟོབས་དང་སེམས་
བསྐྱེད་ནི། ང་ཚོ་ཕྱི་རབས་པ་ཚོས་བལྟས་ན། ཆེས་ཡིད་ཕངས་པའི་གནས་
ཚུལ་ཞིག་རེད་ལ། ལོ་རྒྱུས་ཀྱིས་གནང་བའི་བསླབ་བྱ་ཞིག་ཀྱང་རེད། །
སྤྱིར་དུས་རབས་བཅུ་གསུམ་ཡས་མས་མཚམས་སུ་བོད་རང་གི་མཁས་
དབང་ཚོར་མཚོན་ན། རྒྱལ་བའི་གསུང་རབ་ཀྱི་དོན་ལ་རང་རང་གི་རིག་
པའི་རྩལ་གྱིས་འགྲེལ་བཤད་དང་ལྟ་ཚུལ་བཀོད་ན་མཁས་པའི་རྒྱུན་དུ་བརྩི་
བ་ཡིན་ཏེ། དཔེར་ན། རྗེ་ཡབ་སྲས་ནང་ཕན་ཚུན་ཀྱང་གཞུང་གི་དཀའ་
གནད་ཐད་བཞེད་པ་མི་གཅིག་ཀྱང་། ཁོ་ཚོ་མཁས་པའི་ཚད་དུ་འཛིན། རྗེས་
སུ་གྲྭ་ས་སོའི་མཁས་པ་མིང་གྲགས་ཅན་འགའི་བཤད་ཡམས་ཀྱི་རྗེས་སུ་
འབྲངས་ནས། དེའི་གསུངས་ཐམས་ཅད་མཐའ་གཅིག་ཏུ་ཚད་མར་བཟུང་
སྟེ། སྐྱོབ་ཅི་ཐུབ་དང་། གཞན་གྱི་མཁས་པའི་དགོངས་གཞི་ཕྱོགས་སྔ་བཟུང་
སྟེ་དགག་ཅི་ཐུབ་བྱེད་པ་ནི། དུས་ཕྱིས་བོད་རང་གི་བསམ་བློ་རིག་པ་འཕེལ་
- 430 -



ས་བཅད་དྲུག་པ། མི་སྣ་ཞིབ་འཇུག
བའི་ནང་གི་གེགས་རྒྱ་ཞིག་ཏུ་གྱུར་རོ། །
དགེ་ཆོས་བླ་བྲང་དུ་སྡོད་སྐབས་ལ་མཚོན་ན། དཔྱད་པ་གསུམ་ལྡན་
གྱི་དྲི་མེད་རིགས་པས། 《མཚན་ཉིད་རིག་པ་》བའི་གཞུང་ལུགས་སོགས་
ལ་བརྒལ་ཞིང་བརྟག་སྟེ་རང་གི་བལྟ་ཚུལ་གསར་བ་བཀོད་ཅིང་། བོད་ཀྱི་
མཁས་པ་མིང་གྲགས་ཅན་གྱི་བཀའ་རྩོམ་དང་། ལྷག་པར་ཀུན་མཁྱེན་ཡིག་
ཆར་རིགས་པའི་གནོད་བྱེད་བཏང་བ་ན། ཤེས་མི་ཤེས་ཀུན་གྱིས་ལྟ་ལོག་
ཏུ་བརྩིས་ནས། ཐམས་ཅད་ཀྱི་མིག་ལམ་དུ་འདྲེ་གཟུགས་ལྟར་གྱུར། གནས་
ཚུལ་དེའི་འོག་ནས་རང་འགུལ་གྱིས་ལྷ་སར་ཆས་ཤིང་། ཚང་མས་གནས་
ཆུང་ཆོས་སྐྱོང་གིས་ཕ་མཐར་སྤྲད་སོང་ཞེས་པའི་འཆལ་གཏམ་བསྒྲགས།
གནས་ཚུལ་དེ་ཇི་བཞིན་མཚོན་ང་འི་གཏན་ཚིགས་རང་བཞིན་གྱི་ཀ་རྩོམ་
ཀ་ཡེ་ཁོ་བོ་གཞན་དུ་སོང་རྗེས་སུ་”སོགས་ཀྱི་སྙན་རྩོམ་ཞིག་ཀྱང་བྲིས༑ འདི་
ལས་ང་ཚོས་རྟོགས་ཐུབ་པ་ནི་སྐབས་དེའི་གྲུབ་མཐའ་ཁག་གི་ཕྱོགས་ཞེན་
ནམ་གུ་དོག་གི་བསམ་ཚུལ་དང་མ་མཐུན་ཚེ། ཉེ་དུ་བསད་པ་ལྟ་བུའི་དགྲ་
རུ་བཟུང་ནས་ཀུན་གྱི་དམོད་གནས་སུ་འགྱུར་པར་མ་ཟད། མིའི་གྲལ་དུ་
མི་ཚུད་པ་ལྟ་བུའི་འདུ་ཤེས་ཤིག་ཆགས་ངེས་ལ། བསམ་བློ་ངན་པ་དེའི་
བག་ཆགས་ད་ལྟའང་བོད་ཁམས་ཡོངས་ལ་ཁྱབ་ཅིང་། མཐར་གཏུགས་ན་
རྟོག་དཔྱོད་ཅི་ཡང་མེད་པར་རང་གི་ལྟ་ཚུལ་དང་འདོད་པ་ཁོ་ན་ཚད་མར་
བཟུང་ནས་ཡིན་མིན་ཐག་གཅོད་པར་སྣང་དོགས་ཅི་ཡང་མེད་པའི་རྨོངས་
དད་དང་མཁྲེགས་འཛིན་གྱི་ལྟ་སྟངས་ཤིག་རེད། དབུས་སུ་ལོ་ངོ་བཅུའི་རིང་
ལ་སློབ་གཉེར་གནང་སྟེ་གྲུབ་མཐའ་རིས་མེད་ཀྱི་གཞི་ལམ་འབྲས་གསུམ་
གྱི་ལྟ་བའི་གནད་མཐའ་དག་ཕྱིན་ཅི་མ་ལོག་པར་ཐུགས་སུ་ཆུད་པར་མ་
ཟད། ཕྱི་རོལ་པའི་གཞུང་གི་དཔེ་ཁྲིད་གནང་སྐབས། ཕྱི་རོལ་བའི་ལྟ་བ་ཤ་
- 431 -



བོད་རིག་པའི་གནད་གཞི་ཞིབ་འཇུག་སྦས་དོན་གསལ་བྱེད།
སྟག་རང་ལུགས་ལྟར་བཟུང་ནས་སྒྲུབ་བྱེད་མང་དུ་འགོད་པ་དང་། རྙིང་མ་
དང་། བོན་གཞུང་གི་སྐབས་དེ་དག་ལྟ་བ་རང་ལུགས་ལྟར་བཟུང་ནས་སྒྲུབ་
བྱེད་མང་དུ་བཀོད་པ་ན། ཁོང་གི་ལྟ་བོར་ཡིད་མ་ཆེས་ཤིང་ཐེ་ཚོམ་དུ་གྱུར་
ཏེ། ཕྱིས་མི་ཁ་ངན་པ་མི་ཉུང་བ་ཞིག་ཀྱང་འཁོར་མྱོང་། འདི་དག་ནི་བློ་ཁོག་
ཤིན་ཏུ་དོག་པའི་དབང་གིས་ཡིན་གྱི། ཁོང་ཉིད་མཁྱེན་རྒྱུ་མི་ཡངས་པའི་
མངོན་རྟགས་ཤིག་ག་ལ་ཡིན། ད་ལྟའང་འགའ་ཤས་ཀྱིས་《ཀླུ་སྒྲུབ་དགོངས་
རྒྱན་》ལ་བརྟེན་ནས་ཉིད་ཀྱི་ལྟ་བ་ངོས་འཛིན་དང་ཐག་གཅོད་བྱེད་ཀྱིན་
ཡོད་པ་གཏན་ནས་འཐད་པར་མ་མཐོང་སྟེ། དཔེ་དེབ་དེ་ནི། ཟླ་བཟང་གི་བློ་
ཁ་དང་འཚམ་པར་དབུ་མའི་དཔེ་ཁྲིད་ཀྱི་གནད་དོན་འགའ་ཟླ་བཟང་རང་
གིས་ཟིན་བྲིས་སུ་བགྱིས་པ་ཡིན་པས། དེས་ཁོང་གི་དགོངས་པ་མཐར་ཐུག་
ག་ལ་མཚོན་ཐུབ། ཁོང་གིས་བརྩམས་པའི་དབང་དུ་བཏང་ནའང་མཚོན་
མི་ཐུབ་སྟེ། གཞན་དུ་ན། 《འཁོར་ལོ་དང་པོས་》སངས་རྒྱས་ཀྱི་དགོངས་པ་
མཐར་ཐུག་མཚོན་པར་འགྱུར་བ་དང་།《ས་སྡེ་ལྔ་》ཐོགས་མེད་ཀྱི་དགོངས་
པ་མཐར་ཐུག་མཚོན་པར་འགྱུར་བ་དང་། 《གསེར་ཕྲེང་》གིས་རྗེ་བླ་མའི་
དགོངས་པ་མཐར་ཐུག་མཚོན་པར་ཐལ་བའི་སྐྱོན་འབྱུང་ངོ༌། །
གལ་སྲིད། ཁོང་གི་དགོངས་པ་《ཀླུ་སྒྲུབ་དགོངས་རྒྱན་》གྱིས་བསྟན་
པ་ནང་བཞིན་ཡིན་པའི་དབང་དུ་བཏང་ནའང་། མཐའ་གཅིག་ཏུ་བསྟན་
པའི་ཞབས་འདྲེན་དུ་བརྩིས་ནས་ཁོང་ལ་དཀའ་ལས་བཟོ་དོན་མི་འདུག་སྟེ།
དབུ་མ་བས་བལྟས་ན་བྱེ་མདོ་གཉིས་རྟག་མཐའ་ལ་གནས་པ་དང་། བྱེ་མདོ་
གཉིས་ཀྱིས་བལྟས་ན་དབུ་མ་བ་ཆད་མཐར་ལྷུང་པས། ཕན་ཚུན་ལྟ་ལོག་
དང་སངས་རྒྱས་ཀྱི་ཞབས་འདྲེན་དུ་བརྩི་རིགས་པར་ཐལ་བ་དང༌། དེར་མ་
ཟད། དབུ་མ་བ་ནང་ཕན་ཚུན་ལ་མཚོན་ནའང་། ཟླ་བ་གྲགས་པ་དང་སངས་
32 -



ས་བཅད་དྲུག་པ། མི་སྣ་ཞིབ་འཇུག
རྒྱས་བསྐྱངས་ཀྱིས་བལྟས་ན། ལག་ལྡན་འབྱེད་དང་ཞི་བ་འཚོ་རྟག་མཐའ་
ལ་གནས་པ་དང་། ཅིག་ཤོས་ཀྱིས་བལྟས་ན་ཅིག་ཤོས་ཆད་མཐར་ལྷུང་བས་
ལྟས་ངན་དུ་བརྩི་རིགས་པར་ཐལ་པ་དང་། དགེ་ཆོས་ཁོང་ལ་མཚོན་ན།
དགེ་ལུགས་པའི་ཆོས་སྒོར་ཞུགས་ནས་གསན་སྦྱོང་མཛད་པའི་མཁས་དབང་
ཤིག་ཡིན་པ་དང༌། དུས་སྐབས་དེར་མཚོན་ནའང༌། མདོ་དབུས་ཁམས་
གསུམ་ཀུན་ཏུ་དགེ་ལུགས་པའི་གྲུབ་མཐའ་དར་ཁྱབ་ཆེ་ཞིང་། ཁྱད་པར་དུ་
དབུས་གཙང་ཡུལ་དུ་དགེ་ལུགས་པའི་གྲུབ་མཐའི་ཕྱོགས་འཛིན་ཧ་ཅང་ཆེ་
སྟབས། ཀླུ་སྒྲུབ་དགོངས་རྒྱན་ལ་བརྟེན་པའི་མི་ཁ་ངན་པ་དེས། ཁོང་གི་རྒྱང་
རིང་བའི་ཐུགས་འདུན་དང་། རྨད་དུ་བྱུང་བའི་སྐུ་ཡོན་མཐའ་དག་ཡོངས་སུ་
བསྒྲིབས་པར་བྱས། སྐབས་དེའི་སྤྱི་ཚོགས་ལ་མཚོན་ན། དབང་བསྒྱུར་གྲལ་རིམ་
གྱི་མི་སྣས་ཐབས་ཤེས་གང་ཡོད་ཀྱིས་ཁྱབ་ཆེ་པའི་ཆོས་ལུགས་ཤིག་བེད་སྤྱད་
ནས་རང་གི་སྲིད་དབང་སྲུང་སྐྱོབ་བྱེད་པའི་དུས་སྐབས་ཤིག་ཡིན་པས། ཆབ་
སྲིད་ཐོག་ནས་ཀྱང་བཙོན་ཁང་འགྲིམས་དགོས་པའི་ཉེས་ཆད་བཞག །མདོར་
བསྡུས་ན། དགེ་ཆོས་ཁོང་གིས་ཡིག་རིགས་དུ་མ་མཁྱེན་པ་དང་། རྒྱལ་སྤྱི་རྒྱལ་
ནང་གི་འགྱུར་ལྡོག ཤེས་བྱའི་རྣམ་པ་དུ་མ་ཞིག་ཐུགས་སུ་ཆུད་པར་བརྟེན།
བསམ་པའི་འཕེལ་རྒྱས་དང་གོ་རྟོགས་ཀྱི་ཆ་ནས་ཀྱང༌། བོད་ཀྱི་སྤྱི་ཚོགས་
ཧྲིལ་པོའི་དུས་རབས་ལས་བརྒལ་སྟབས། བོད་མིའི་བསམ་པའི་འདུ་ཤེས་ཀྱི་
འཛིན་སྟངས་དང་ཡེ་ནས་མ་མཐུན་ལ། རང་གི་དྲང་བདེན་གྱི་ལྟ་བ་སྤེལ་ཏེ་
སྐྱོན་ལ་མཛུབ་མོ་འཛུགས་པར་གཡོ་ཟོལ་ཅི་ཡང་མེད་པའི་རྐྱེན་གྱིས་ཁོང་གི་
མི་ཚེའི་དཀའ་སྡུག་དེ་མྱངས་པ་རེད། །
རྩོམ་ཡིག་འདི་ནི་ 1992ལོར་མཚོ་སྔོན་མི་རིགས་དགེ་འོས་ཆེད་སྦྱོང་སློབ་གྲྭའི་རིག་གཞུང་
དུས་དེབ་གསུམ་པའི་སྟེང་བཀོད།
- 133 -



རྩོམ་སྒྲིག་འགན་འཁུར་པ།
འབྲུག་མོ་སྐྱིད།
# fE # #;
ཟླ
༄༅། །བོད་རིག་པའི་གནད་གཞི་ཞིབ་འཇུག་སྦས་
དོན་གསལ་བྱེད། །
གཙོ་སྒྲིག་པ་ སྙན་བཟང་པ་དགེ་འདུན།
དཔེ་སྐྲུན་མཁན། མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནུས་ཡུལ་ པེ་ཅིན་གྲོང་ཁྱེར་ཧོ་ཕིང་ལི་བྱང་ལམ་ཨང་ 14པ།
ལྷག་ཨང་།
It{13
དུ་གནས།
http://www.mzpub.com
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་། །
པར་འདེབས་མཁན། སན་ཧོ་གྲོང་ཁྱེར་ཧྭ་ཏུང་པར་འདིབས་ཚད་ཡོད་ཀུང་སི།
དེབ་ཚད།
850mmx1168mnm 1/35
པར་ཤོག
13.875
དཔར་གྲངས་ 000] -2[jfjfi
པར་གཞིའི་སྒྲིག་ཐེངས། 2015ལོའི་ཟླ་9པར་པར་གཞི་དང་པོ་བསྒྲིགས།
པར་ཐེངས། 2015ལོའི་ཟླ་9པར་པེ་ཅིན་དུ་དཔར་ཐེངས་དང་པོ་བརྒྱབ།
རིན་གོང་།
སྒོལ:28./3
ISBN 978-7-105-13822-7/K .2432 (བོད།205)



图书在版编目(CIP数据
藏学精要研究;藏文;更登, -- 北京:民族
版社,2015.1
[SEX 978-7-105-13822-7
1.1藏…]1.0
… |IL (1藏学一文集-藏语
1. (1231.1.53
fr版本图书馆(CIP数据核字(2015 第185247号
出版发行:
| 址:
刷:
出地出脚印经版开印印定
民族出版社
北京市和平里北達14号
100013
http://www.mzpub.com
三河市华东印刷有限公司
各地新华书店经销
2015年9月第1版 2015年9月北京第1次印刷
850min X 1168mm 132
13. 875
0001-2000
28.00元
数:
份:
ISM 978-7-1015-13822-7R • 24,32(藏205)
编辑室电话:010 58130072 藏文发行科电话:010-64227665
